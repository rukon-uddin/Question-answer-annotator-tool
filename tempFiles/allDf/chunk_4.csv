,id,text,title,url
42227,476369,"মিরাত-উল-উরুস (উর্দু مراۃ_العروس, অর্থ দুলহনের দর্পণ) নজীর আহমদ দেহলভী দ্বারা রচিত এবং ১৮৬৯ খৃষ্টাব্দে প্রকাশিত একটি উর্দু উপন্যাস। এই উপন্যাসে ভারতীয় এবং মুসলিম সমাজের নারী শিক্ষা বিস্তার সহায়ক কিছু তত্ত্ব আছে এবং এই উপন্যাস দ্বারা প্রেরিত হয়ে হিন্দি, পাঞ্জাবী, কাশ্মীরি এবং অন্যান্য ভারতীয় ভাষায় এই বিষয়ের উপর আধারিত উপন্যাস রচিত হয়েছে। https://books.google.co.in/books?id=VPJ7jqVSl34C&pg=PA131&lpg=PA131&dq=about+mirat+ul+uroos+novel&source=bl&ots=3LXwlvqvDI&sig=vAKGtiWTG6SlwP7-_TJtUHVD4_U&hl=en&sa=X&ved=0ahUKEwifs_Ta-_bKAhWJdz4KHZO0Chg4ChDoAQgWMAQ
এই পুস্তকটি প্রকাশের কিছু বছরের মধ্যেই ১ লক্ষ কপি বিক্রিত হয়। https://books.google.co.in/books?id=UPJ9L7wojp0C&pg=PP4&hl=en#v=onepage&q&f=false
উপন্যাসের কাহিনী দিল্লীর দুই বোন আকবরী ও আসগরীকে নিয়ে।উপন্যাসের প্রথম ভাগে আছে আকবরীর বর্ণনা। সে কুঁড়ে স্বভাবের এবং অল্পশিক্ষিতা। বিবাহের পর শ্বশুরবাড়িতে অবাস্তববুদ্ধি ও খারাপ ব্যবহারের কারণে তাকে দুঃখ শিকার করতে হয়। উপন্যাসের দ্বিতীয় ভাগে আসগরীর বর্ণনা। সে সদাচারী, মেহনতি ও অধিক শিক্ষিতা। বিবাহের পর কঠিন পরিস্থিতির সম্মুখীন হয়েও সে তার মেহনত, ভালো স্বভাব ও শিক্ষিত ব্যবহারের কারণে শ্বশুরবাড়ি ও মহল্লার মানুষদের সঙ্গে সুখে শান্তিতে বসবাস করতে পারে। কাহিনীতে এই দুই নারীর জীবনের উত্থান-পতন দেখানো হয়েছে।। https://books.google.co.in/books?id=esji8DgSMbQC&hl=en
নজীর আহমদ ১৮৭৩ খৃষ্টাব্দে এই উপন্যাসের সিকুয়েল বানাত-উন-নাস নামে প্রকাশ করেন। এই উপন্যাসে আসগরী নিজের মহল্লায় একটি কন্যা-পাঠশালা চালায়। http://books.google.com/books?id=esji8DgSMbQC
পাকিস্তান টেলিভিশন মিরাত-উল-উরুস নামেই একটি ধারাবাহিক তৈরি করে। ধারাবাহিকে আরিফা সিদ্দিকী আসগারীর চরিত্রে অভিনয় করে। http://tune.pk/video/2811056
",মিরাত-উল-উরুস,https://bn.wikipedia.org/wiki?curid=476369
42228,476372,"কৃষ্ণা জেলা; () হল ভারতের অন্ধ্রপ্রদেশ রাজ্যের উপকূলীয় অন্ধ্র অঞ্চলের একটি প্রশাসনিক জেলা। এই জেলার সদর শহর মছলিপত্তনম। বিজয়ওয়াড়া এই জেলার সর্বাধিক জনবহুল শহর। কৃষ্ণা জেলার আয়তন । ২০১১ সালের জনগণনা অনুসারে, এই জেলার জনসংখ্যা ৪৫,২৯,০০৯। কৃষ্ণা জেলার পূর্ব দিকে রয়েছে অন্ধ্রপ্রদেশের পশ্চিম গোদাবরী জেলা, দক্ষিণ দিকে রয়েছে বঙ্গোপসাগর, পশ্চিম দিকে রয়েছে অন্ধ্রপ্রদেশের গুন্টুর জেলা ও তেলঙ্গানা রাজ্যের নালগোন্ডা জেলা এবং উত্তর দিকে রয়েছে তেলঙ্গানা রাজ্যের খাম্মাম জেলা। ১৯০৪ সালে কৃষ্ণা জেলাকে বিভাজিত করে গুন্টুর জেলা গঠিত হয়। ১৯২৫ সালে আবার কৃষ্ণা জেলার কিয়দংশ বিভাজিত করে পশ্চিম গোদাবরী জেলার অন্তর্ভুক্ত করা হয়। কৃষ্ণা জেলা অন্ধ্রপ্রদেশের সবচেয়ে উন্নত জেলা।http://www.jsk.gov.in/ap/ap_composite.pdf মছলিপত্তনম শহরটি কৃষ্ণা জেলার সদর শহর বলে এই জেলার আগেকার নাম ছিল মছলিপত্তনম জেলা। ১৮৫৯ সালে গুন্টুর জেলা বিলুপ্ত করে কয়েকটি তালুক এই জেলার অন্তর্ভুক্ত করা হয়। পরে মছলিপত্তনম জেলার নাম পরিবর্তন করে ভারতের তৃতীয় বৃহত্তম নদী কৃষ্ণার নামানুসারে ‘কৃষ্ণা জেলা’ রাখা হয়। উল্লেখ্য, কৃষ্ণা নদী কৃষ্ণা জেলার হমসলদেবী গ্রামের কাছে বঙ্গোপসাগরে মিশেছে। কৃষ্ণা জেলার প্রাচীনতম নথিবদ্ধ ইতিহাসটি খ্রিস্টপূর্ব ২য় শতাব্দীর সমসাময়িক। সাতবাহন (খ্রিস্টপূর্ব ২৩০ অব্দ – ২২৭ খ্রিস্টাব্দ), পল্লব (৩৪০ – ৫০০ খ্রিস্টাব্দ), চালুক্য রাজবংশ (৬১৫ – ১০৭০ খ্রিস্টাব্দ) এবং পরবর্তীকালে চোল, কাকতীয়, রেড্ডি ও ওড়িশার গজপতি রাজবংশগুলি এই অঞ্চল শাসন করেছে। সাতবাহন রাজবংশ (খ্রিস্টপূর্ব ২৩০ অব্দ – ২২৭ খ্রিস্টাব্দ) শ্রীকাকুলাম থেকে এই অঞ্চল শাসন করতেন। এই রাজবংশের বিশিষ্ট শাসকরা ছিলেন শ্রীমুখ (প্রতিষ্ঠাতা), গৌতমীপুত্র সাতকর্ণী ও যজ্ঞশ্রী সাতকর্ণী (সর্বশেষ সাতবাহন রাজা)। সাতবাহন রাজা চার শতাব্দীরও বেশি সময় এই অঞ্চলের অধিবাসীদের জীবনে স্থায়িত্ব ও নিরাপত্তা সুনিশ্চিত করেছিলেন। পল্লব রাজ্য (৩৪০ – ৫০০ খ্রিস্টাব্দ) কৃষ্ণা নদী থেকে তুঙ্গভদ্রা নদী পর্যন্ত প্রসারিত ছিল। এই রাজ্যের পূর্বে ছিল অমরাবতী, পশ্চিমে ছিল বেলারি এবং দক্ষিণে ছিল কাঞ্চীপুরম। বেঙ্গিদেশের এল্লোর ও পীঠপুরমের কাছে বেঙ্গিনগর ছিল এই রাজ্যের রাজধানী। পল্লবদের সমসাময়িক বৃহৎপালায়ন রাজবংশ কোডুরু থেকে এই অঞ্চল শাসন করতেন। বিষ্ণুকুণ্ডিন রাজবংশের শাসকরা (৫ম শতাব্দী) এই অঞ্চলের মোগলরাজপুরম (অধুনা বিজয়ওয়াড়ায়) ও উন্ডাবল্লি ইত্যাদি স্থানে গুহামন্দিরগুলি খনন করেছিলেন। পূর্ব চালুক্য রাজবংশের শাসকেরা (৬১৫ – ১০৭০ খ্রিস্টাব্দ) সমগ্র অন্ধ্র অঞ্চলকে তাঁদের অধীনে আনতে সক্ষম হয়েছিলেন। তাঁরা উন্ডাবল্লিতে গুহামন্দির এবং অনেকগুলি প্রস্তরখোদিত মন্দির ও শিব মন্দির নির্মাণ করেছিলেন। চোল রাজবংশ রাজামুন্দ্রি থেকে এই অঞ্চল শাসন করতেন। রাজরাজেন্দ্র চোলের শাসনকালে নান্নায়া ভট্টু মহাভারত তেলুগু ভাষায় অনুবাদ করেন। কাকতীয় রাজবংশ ১৪শ শতাব্দীর প্রথম ভাগ পর্যন্ত এই অঞ্চল শাসন করেছিলেন। তাঁদের রাজধানী ছিল ওরুগল্লু। কাকতীয় শাসক প্রতাপ রুদ্রের পতনের পর পুলয় বেম রেড্ডি রেড্ডি রাজবংশ প্রতিষ্ঠা করেন এবং কোন্ডাবেডুর দুর্গ থেকে স্বাধীনতা ঘোষণা করেন। বেল্লামকোন্ডা, বিনুকোন্ডা ও পালানাডের নাগার্জুন কোন্ডা দূর্গগুলিও তাঁর অধীনে ছিল। কোন্ডাবিডু রেড্ডিরা ছিলেন তেলুগু সাহিত্যের সর্বশ্রেষ্ঠ পৃষ্ঠপোষক। কবি শ্রীনন্দ ও তাঁর শ্যালক বম্মের পোতন তাঁর রাজসভার সদস্য ছিলেন। কোন্ডাবিডু, বাল্লামকোন্ডা ও কোন্ডাপল্লি দূর্গগুলির ধ্বংসাবশেষ আজও দেখতে পাওয়া যায়। ওড়িশার গজপতি রাজবংশের কপিলেশ্বর গজপতি অধুনা পামিডিমুক্কল মণ্ডলের কপিলেশ্বরপুরম গ্রামটি অধিকার করেছিলেন। তাঁর পুত্র বিদ্যাধর গজপতি অধুনা বিজয়ওয়াড়ার বিদ্যাধরপুরম নির্মাণ করেছিলেন এবং কোন্ডাপল্লিতে একটি জলাধার নির্মাণ করেছিলেন। বিজয়নগর সাম্রাজ্যের শাসক কৃষ্ণদেবরায় ১৬শ শতাব্দীতে এই অঞ্চল জয় করেন। ১৫১২ সালে সুলতান কুলি কুতুব শাহ কুতুব শাহি রাজবংশ তথা গোলকোন্ডা রাজ্য প্রতিষ্ঠা করেন। অধুনা কৃষ্ণা জেলার ভূখণ্ডটি এই রাজ্যের সীমার মধ্যে পড়ত। এই রাজবংশের সর্বশেষ শাসক আবু-ই-হুসেইন শাহ তানিশা নামে পরিচিত ছিলেন। তাঁর দু-জন ব্রাহ্মণ মন্ত্রী ছিলেন। তাঁদের নাম ছিল মদন্ন ও অক্কন্ন। বিজয়ওয়াড়ার প্রচলিত কিংবদন্তি অনুসারে, এই দুই মন্ত্রী দেবী কনকদুর্গার ভক্ত ছিলেন। আওরঙ্গজেব এই অঞ্চল গোলকোন্ডা সুবার (প্রদেশ) অন্তর্ভুক্ত করেছিলেন। এই অঞ্চলের সুবাদার (প্রাদেশিক শাসনকর্তা) মনোনীত হয়েছিলেন আসফ জাহ। ১৭১৩ সালে তিনি ‘নিজাম-উল-মুলক’ উপাধি পান। গোলকোন্ডা প্রদেশটি পাঁচজন নবাবের শাসনক্ষেত্র নিয়ে গঠিত হয়েছিল। এগুলি ছিল: আরকোট, কাডাপা, কুর্নুল, রাজামুন্দ্রি ও শ্রীকাকুলাম। রাজামুন্দ্রির নবাব কৃষ্ণা জেলার ভূখণ্ডটি শাসন করতেন। ১৬১১ সালে ব্রিটিশরা মছলিপত্তনমে কুঠি স্থাপন করে। এই শহরই সেই সময় তাদের সদর ছিল। ১৬৪১ সালে এখান থেকে মাদ্রাজে (অধুনা চেন্নাই) তারা সদর স্থানান্তরিত করে। মছলিপত্তনমে ওলন্দাজ ও ফরাসিদেরও কুঠি ছিল। ১৭৪৮ সালে নিজাম-উল-মুলকের মৃত্যুর পর তাঁর উত্তরাধিকারীদের মধ্যে মসনদের দখল নিয়ে বিবাদ বাধে। এই বিবাদে ইংরেজ ও ফরাসিরাও যোগদান করে। ১৭৬১ সালে নিজাম আলি খান গোলকোন্ডার শাসক ঘোষিত হলে ব্রিটিশরা প্রথমে মছলিপত্তনম, নিজামপত্তনমক ও কোন্ডাবিডু এবং পরে সমগ্র উত্তর সরকার নিজেদের আয়ত্তে আনে। প্রথমে এই জেলা মছলিপত্তনম থেকে একজন চিফ ও কাউন্সিল দ্বারা শাসিত হত। ১৭৯৪ সালে বোর্ড অফ রেভিনিউয়ের কাছে দায়বদ্ধ কালেকটরদের মছলিপত্তনমে নিয়োগ করা শুরু হয়। ২০১১ সালের জনগণনা অনুসারে, কৃষ্ণা জেলার জনসংখ্যা ৪,৫২৯,০০৯। এই জেলার জনসংখ্যা ক্রোয়েশিয়া রাষ্ট্র বা মার্কিন যুক্তরাষ্ট্রের লুসিয়ানা রাজ্যের জনসংখ্যার প্রায় সমান। জনসংখ্যার হিসেবে ভারতের ৬৪০টি জেলার মধ্যে এই জেলার স্থান ৩৪তম এবং অন্ধ্রপ্রদেশের জেলাগুলির মধ্যে ৪র্থ। জেলার জনঘনত্ব । ২০০১-২০১১ দশকে এই জেলায় জনসংখ্যা বৃদ্ধির হার ৮.১৫%। কৃষ্ণা জেলায় লিঙ্গানুপাতের হার প্রতি ১০০০ পুরুষে ৯৯৭ জন নারী এবং সাক্ষরতার হার ৭৪.৩৭%. ২০০৭-২০০৮ সালে ইন্টারন্যাশনাল ইনস্টিটিউট ফর পপুলেশন সায়েন্সেস কৃষ্ণা জেলার ৩৪টি গ্রামের ১২২৯টি গ্রামে একটি সমীক্ষা চালায়। এই সমীক্ষা থেকে জানা যায়, ৯৪.৭% বাড়িতে বিদ্যুৎ সংযোগ, ৯৩.৪% বাড়িতে পানীয় জলের সংযোগ ও ৬০.৩% বাড়িতে শৌচালয় আছে এবং ৪৫.৫% পাকা বাড়িতে বাস করে। ২০.৬% মেয়ের বিয়ে বিবাহযোগ্য বয়সে (১৮ বছর বয়স) পৌঁছানোর আগেই হয়ে যায় এবং ৭৬.৯% সাক্ষাৎকারদাতার একটি করে বিপিএল রেশন কার্ড আছে।
কৃষ্ণা জেলাটি অন্ধ্রপ্রদেশ রাজ্যের পূর্ব উপকূলে অবস্থিত। এই জেলার পূর্ব দিকে রয়েছে অন্ধ্রপ্রদেশের পশ্চিম গোদাবরী জেলা, দক্ষিণ দিকে রয়েছে বঙ্গোপসাগর, পশ্চিম দিকে রয়েছে অন্ধ্রপ্রদেশের গুন্টুর জেলা ও তেলঙ্গানার নালগোন্ডা জেলা এবং উত্তর দিকে রয়েছে তেলঙ্গানার খাম্মাম জেলা। কৃষ্ণা জেলার আয়তন । এই জেলার আয়তন কর্সিকার আয়তনের প্রায় সমান। কৃষ্ণা জেলার ভূভাগটি দুই ভাগে বিভক্ত। যথা: উচ্চভূমি অঞ্চল ও কৃষ্ণা নদীর বদ্বীপ অঞ্চল। কৃষ্ণা জেলার ৯% অঞ্চল অরণ্যভূমি। যদিও এই জেলার নন্দীগম, বিজয়ওয়াড়া, তিরুবুরু, নুজবিদ, গন্নাবরম, বন্দর ও দিবি তালুকে কয়েকটি সংরক্ষিত বনাঞ্চল রয়েছে। ‘পোনুকু’ (""গাইরোক্যাপাস জ্যাকুইনি"") নামে একধরনের হালকা কাঠ কোন্ডাপল্লি পাহাড়ে পাওয়া যায়। কোন্ডাপল্লির বিখ্যাত খেলনা তৈরির কাজে এই কাঠ ব্যবহৃত হয়। এছাড়া এই জেলায় টেরোকার্পাস, টেরিমিনালিয়া, অ্যানোগেসাস, লোগুস্ট্রোএইনাই ও ক্যাসুরিনা প্রভৃতি প্রজাতির গাছও দেখা যায়। চিতাবাঘ, হায়না, বনবিড়াল, শিয়াল, ভালুক ও অন্যান্য মাংসাশী স্তন্যপায়ী প্রাণী এই জেলার বনাঞ্চলগুলিতে দেখা যায়। চিতল হরিণ, সম্বর, ব্ল্যাকবাক ও অন্যান্য তৃণভোজী প্রাণী দেখা যায় অভ্যন্তরীণ বনাঞ্চলগুলিতে। এই জেলায় প্রচুর মুরাহ্‌ মহিষ ও গোরু পাওয়া যায়। কৃষ্ণা জেলা ৪টি রাজস্ব বিভাগে বিভক্ত। এগুলি হল: বিজয়ওয়াড়া, নুজবিড, মছলিপত্তনম ও গুডিবাডা রাজস্ব বিভাগ। প্রতিটি রাজস্ব বিভাগ একজন সাব-কালেকটরের অধীনস্থ। এই রাজস্ব বিভাগগুলি আবার ৫০টি মণ্ডলে বিভক্ত। ৪৯টি মণ্ডল পরিষদ, ৯৭৩টি পঞ্চায়েত, ১০০৫টি গ্রাম ও ৫টি পুরসভা নিয়ে এই মণ্ডলগুলি গঠিত। এই জেলায় ২০টি শহর রয়েছে। এর মধ্যে একটি পৌরসংস্থা, ৫টি পুরসভা, ৩টি নগর পঞ্চায়েত ও ১১টি সেন্সাস টাউন। বিজয়ওয়াড়া এই জেলার একমাত্র পৌরসংস্থা। জেলার ৫টি পুরসভা হল গুডিবাডা, জগগাইয়াপেটা, মছলিপত্তনম, নুজবিড ও পেডানা। ২০১১ সালে বুয়য়ুরু, নন্দীগম ও তিরুবুরু নগর পঞ্চায়েতের মর্যাদা পেয়েছে। জেলার ১১টি সেন্সাস টাউন হল কানুরু, পোরাঙ্কি, তাডিগাপাডা, ইয়ানামালাকুডুরু, কাঙ্কিপাডু, রামবরপ্পাডু, প্রসাদমপাডু, গুন্টুপল্লি, ইব্রাহিমপত্তনম, কোন্ডাপল্লি ও তিরুবুরু। কৃষ্ণা জেলার ৪টি রাজস্ব বিভাগের অধীনস্থ ৫০টি মণ্ডলের তালিকা নিচে দেওয়া হল:
কৃষ্ণা জেলায় দুটি লোকসভা কেন্দ্র রয়েছে। এগুলি হল বিজয়ওয়াড়া ও মছলিপত্তনম লোকসভা কেন্দ্র। অন্ধ্রপ্রদেশ বিধানসভার ১৬টি কেন্দ্র এই জেলার অন্তর্ভুক্ত। এগুলি হল: তিরুবুরু (তফসিলি জাতি), নন্দীগম (তফসিলি জাতি), মাইলাবরম, জগগায়াপেটা, বিজয়ওয়াড়া পশ্চিম, বিজয়ওয়াড়া মধ্য, বিজয়ওয়াড়া পূর্ব, পেনামালুরু, নুজবিড, গন্নাবরম, পেডানা, গুডিবাডা, কাইকালুরু, মছলিপত্তনম, অবনীগাড্ডা ও পামাররু বিধানসভা কেন্দ্র (তফসিলি জাতি)। এই জেলার প্রধান রাজনৈতিক দলগুলি হল তেলুগু দেশম পার্টি, ওয়াইএসআর কংগ্রেস, ভারতীয় জনতা পার্টি, লোক সত্তা পার্টি, ভারতের কমিউনিস্ট পার্টি ও ভারতের কমিউনিস্ট পার্টি (মার্ক্সবাদী)। কৃষ্ণা জেলার সংস্কৃতি গ্রামীণ এলাকায় প্রধানত প্রথাগত এবং বিজয়ওয়াড়ায় অপেক্ষাকৃত আধুনিক প্রকৃতির। এই জেলা কুচিপুডি নামক ভারতীয় শাস্ত্রীয় নৃত্যের জন্মস্থান হিসেবে খ্যাত। কৃষ্ণা জেলায় তেলুগু ভাষার যে উপভাষাটি প্রচলিত, সেটিই প্রামাণ্য তেলুগু হিসেবে গণ্য হয়। কৃষ্ণা জেলার সর্বাধিক জনপ্রিয় খেলা হল কবাডি। এছাড়া ক্রিকেট, ভলিবল, ব্যাডমিন্টন, বাস্কেটবল ও টেনিসও জনপ্রিয়। বিজয়ওয়াড়ার ইন্দিরা গান্ধী মিউনিসিপ্যাল স্টেডিয়ামে ভারতের একদিনের আন্তর্জাতিক ক্রিকেট ম্যাচ আয়োজিত হয়ে থাকে। গুডিবাডার প্রধান ক্রীড়াঙ্গনটি হল এনটিআর স্টেডিয়াম। এটি অ্যাথলেটিকস, ভলিবল, ক্রিকেট অনুশীলন, খো খো, কবাডি, ব্যাডমিন্টন, টেনিস ও বাস্কেটবলের জন্য ব্যবহৃত হয়। বিজয়ওয়াড়া বিমানবন্দর গোলকুন্ডা এক্সপ্রেস এর প্রধান ট্রেন। ",কৃষ্ণা জেলা,https://bn.wikipedia.org/wiki?curid=476372
42229,476381,"হার্দিক হিমাংশু পাণ্ড্য (জন্ম: ১১ অক্টোবর, ১৯৯৩) হলেন একজন ভারতীয় আন্তর্জাতিক ক্রিকেটার। তিনি ঘরোয়া ক্রিকেটে বরোদা ক্রিকেট দলের হয়ে এবং ইন্ডিয়ান প্রিমিয়ার লিগে (আইপিএল) মুম্বই ইন্ডিয়ানসের হয়ে ক্রিকেট খেলেন। অল-রাউন্ডার হার্দিক ব্যাটিং করেন ডান হাতে এবং ডান হাতেই ফাস্ট মিডিয়াম বোলিং করেন। তিনি ক্রিকেটার কুণাল পাণ্ড্যের ছোটো ভাই। ""কফি উইথ করণ"" নামে একটি ভারতীয় টেলিভিশন শো-তে বিতর্কিত মন্তব্যের জন্য বর্তমানে বিসিসিআই তাঁকে সাময়িকভাবে বরখাস্ত করেছে। ১৯৯৩ সালের ১১ অক্টোবর গুজরাতের সুরাটে জন্মগ্রহণ করেন হার্দিক পাণ্ড্য। তাঁর বাবা হিমাংশু পাণ্ড্য সেই শহরে একটি ছোটো কার ফাইনান্স ব্যবসা চালাতেন। হার্দিকের যখন পাঁচ বছর বয়স তখন তিনি তাঁর দুই ছেলেকে (হার্দিক ও কুণাল) ক্রিকেটে ভালোভাবে প্রশিক্ষিত করে তোলার জন্য সেই ব্যবসা গুটিয়ে চলে আসেন বড়োদরা ষরে। সেখানে তিনি তাঁর ছেলেদের ভর্তি করে দেন কিরণ মোরের ক্রিকেট অ্যাকাডেমিতে। আর্থিকভাবে খুব একটা স্বচ্ছল না হওয়ায় পাণ্ড্য পরিবার গোরওয়া অঞ্চলে একটি ভাড়া বাড়িতে থাকতেন এবং দুই ভাই একটি ব্যবহৃত গাড়িতে করে ক্রিকেট মাঠে খেলতে যেতেন। হার্দিক এমকে হাই স্কুলে নবম শ্রেণি পর্যন্ত পড়াশোনা করেন এবং তারপর ক্রিকেটের প্রতি মনোনিবেশ করার জন্য লেখাপড়ায় ইতি টানেন। জুনিয়র-স্তরের ক্রিকেটে হার্দিক দ্রুত উন্নতি লাভ করতে থাকেন। কুণাল বলেছিলেন, ক্লাব ক্রিকেটে হার্দিক একা-হাতেই অনেকগুলি ম্যাচ জিতেছিলেন। ""দি ইন্ডিয়ান এক্সপ্রেস"" পত্রিকায় দেওয়া একটি সাক্ষাৎকারে হার্দিক স্বীকার করেছিলেন যে, তাঁর ""আচরণগত সমস্যা""র জন্যই তাঁকে রাজ্যের বয়সভিত্তিক দলগুলি থেকে বাদ দেওয়া হয়েছিল। সেই সঙ্গে তিনি এও বলেন যে, তিনি ছিলেন ""শুধু একজন অভিব্যক্তিপূর্ণ বালক"" এবং ""নিজের আবেগকে লুকাতে পারতেন না""। হিমাংশু পাণ্ড্য বলেছিলেন, ১৮ বছর বয়স পর্যন্ত হার্দিক ছিলেন একজন লেগ স্পিনার। তারপর তিনি বরোদা দলের তদনীন্তন কোচ সনৎ কুমারের পীড়াপীড়িতে ফাস্ট বোলিং শুরু করেন। ২০১৩ সাল ইউসুফ পাঠান-এর নেতৃত্বে বরোদা ক্রিকেট দলের হয়ে ক্রিকেট জীবনে অভিষেক করেন। ২০১৩-১৪ মরসুমে বরোদা দলের সৈয়দ মুস্তাক আলি ট্রফি জয়ে তিনি গুরুত্বপূর্ণ ভূমিকা গ্রহণ করেছিলেন। ২০১৫ আইপিএল এ প্রথমবার খেলার সুযোগ হয় হার্দিকের। আইপিএল নিলামে ভিত্তি মূল্য ১০ লক্ষ টাকায় তাকে কেনে মুম্বাই ইন্ডিয়ান্স । উমেশ যাদব,সুনীল নারিন ও আন্দ্রে রাসেল এর মতো বোলিং লাইনআপ সমন্বিত কলকাতা নাইট রাইডার্সএর বিরুদ্ধে মুম্বাইতে ৩১ বলে ৬১ রান করে দলকে জেতাতে বিশেষভাবে সাহায্য করেন। সেই ট্যুর্নামেন্টে শীর্ষ চার দলের মধ্যে স্থান পাওয়ার জন্য মুম্বই ইন্ডিয়ানসের কাছে ম্যাচটি জেতা খুবই জরুরি ছিল। হার্দিকও সেই ট্যুর্নামেন্টে দ্বিতীয় ম্যান অফ দ্য ম্যাচ পুরস্কার পেয়েছিলেন। ২০১৬ সালের জানুয়ারি মাসে সৈয়দ মুস্তাক আলি ট্রফিতে বরোদা ক্রিকেট দলের হয়ে অপরাজিত ৮৬ সালের ইনিংস খেলেন হার্দিক। সেই ইনিংসে তিনি আটটি ছয় মেরেছিলেন। বরোদা ক্রিকেট দলও সেই ম্যাচে বিদর্ভ ক্রিকেট দলের বিরুদ্ধে ছয় উইকেটে জয় লাভ করেছিল।Pandya sixathon secures Baroda victory এই সফরে তার আন্তর্জাতিক অভিষেক ঘটে টি২০ ক্রিকেটের মাধ্যমে। ২০১৬ আইপিএল এ মুম্বাই ইন্ডিয়ান্স তাকে দলে রাখে। এই সফরে তার একদিবসীয় আন্তর্জাতিক অভিষেক ঘটে । ধর্মশালায় অনুষ্ঠিত প্রথম ম্যাচে মার্টিন গাপটিলএর উইকেট তুলে নেন। নির্বাচিত হন ম্যাচ সেরা। ২০১৮ আইপিএল এ মুম্বাই ইন্ডিয়ান্স তাকে ১১ কোটি রুপি মূল্যে দলে রাখে। ২০১৫-১৬ মৌসুমে সফরকারী অস্ট্রেলিয়ার বিপক্ষে তার টুয়েন্টি২০ আন্তর্জাতিকে অভিষেক ঘটে। ২৬ জুলাই, ২০১৬ তারিখে অনুষ্ঠিত ঐ খেলায় তিনি ২ উইকেট তুলে নেন। ক্রিস লিন তার প্রথম শিকারে পরিণত হয়েছিলেন। ২০১৬ সালের আইসিসি বিশ্ব টুয়েন্টি২০ প্রতিযোগিতা উপলক্ষে বিসিসিআই কর্তৃপক্ষ ৫ ফেব্রুয়ারি, ২০১৬ তারিখে ভারত দলের খেলোয়াড়দের তালিকা প্রকাশ করে। এতে তিনিও অন্যতম সদস্য মনোনীত হন। 
",হার্দিক পাণ্ড্য,https://bn.wikipedia.org/wiki?curid=476381
42230,476387,"নুন্দা-উত্রা নদী বাংলাদেশের দক্ষিণ-পশ্চিমাঞ্চলের খুলনা জেলার একটি নদী। নদীটির দৈর্ঘ্য ১৯ কিলোমিটার, গড় প্রস্থ ৬৭ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক নুন্দা-উত্রা নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৪৪।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৪২, ISBN 984-70120-0436-4. নুন্দা-উত্রা নদীটি বরিশাল জেলার গৌরনদী উপজেলার পৌরসভা এলাকায় প্রবহমান টর্কি নদী হতে উৎপত্তি লাভ করেছে। অতঃপর এই নদীর জলধারা একই জেলার বানারীপাড়া উপজেলার চাখার ইউনিয়ন পর্যন্ত প্রবাহিত হয়ে সন্ধ্যা নদীতে নিপতিত হয়েছে। গৌরনদী হতে উজিরপুর পর্যন্ত নদীটি নুন্দা নামে এবং এবং এর পরবর্তী অংশ উত্রা নামে পরিচিত। বর্তমানে নদীটি প্রায় শুকিয়ে গেছে। 
 
",নুন্দা-উত্রা নদী,https://bn.wikipedia.org/wiki?curid=476387
42231,476393,"নড়িয়া নদী বা নড়িয়া খাল বাংলাদেশের দক্ষিণ-পশ্চিমাঞ্চলের শরীয়তপুর জেলার একটি নদী। নদীটির দৈর্ঘ্য ১৩ কিলোমিটার, গড় প্রস্থ ৪৮ মিটার এবং নদীটির প্রকৃতি সরলাকার। বাংলাদেশ পানি উন্নয়ন বোর্ড বা ""পাউবো"" কর্তৃক নড়িয়া নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৪৬।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৪৬, ISBN 984-70120-0436-4. নড়িয়া নদীটি শরীয়তপুর জেলার নড়িয়া উপজেলার কেদারপুর ইউনিয়নে প্রবহমান পদ্মা নদী হতে উৎপত্তি লাভ করেছে। অতঃপর এই নদীর জলধারা একই জেলা এবং একই উপজেলার জোমসার ইউনিয়ন পর্যন্ত প্রবাহিত হয়ে পালং নদীতে নিপতিত হয়েছে। নদীটি বর্তমানে প্রায় পুরোটাই শুকিয়ে গেছে। নদীতে কোনো নৌযান চলাচল করে না। 
 
",নড়িয়া নদী,https://bn.wikipedia.org/wiki?curid=476393
42232,476397,"নেহালগঞ্জ-রঙমাটিয়া নদী বাংলাদেশের দক্ষিণ-পশ্চিমাঞ্চলের বরিশাল জেলার একটি নদী। নদীটির দৈর্ঘ্য ৩২ কিলোমিটার, গড় প্রস্থ ১৭৭ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক নেহালগঞ্জ-রঙমাটিয়া নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৪৭।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৪৬-৪৭, ISBN 984-70120-0436-4. নেহালগঞ্জ-রঙমাটিয়া নদীটি বরিশাল জেলার মেহেন্দিগঞ্জ উপজেলার জাঙ্গালিয়া ইউনিয়নে প্রবহমান আড়িয়াল খাঁ নদী হতে উৎপত্তি লাভ করেছে। অতঃপর এই নদীর জলধারা একই জেলার বাকেরগঞ্জ উপজেলার গারুরিয়া ইউনিয়ন পর্যন্ত প্রবাহিত হয়ে খায়রাবাদ নদীতে নিপতিত হয়েছে। উজানের তুলনায় ভাটির দিকে এই নদীর প্রশস্ততা অনেক বেশি। নদীতে সারাবছর পানিপ্রবাহ থাকে এবং ছোটবড় নৌযান চলাচল করে। সমুদ্র উপকূলীয় এলাকায় প্রবাহিত হওয়ায় নদীটি জোয়ার ভাটার প্রভাবে প্রভাবিত। 
 
",নেহালগঞ্জ-রঙমাটিয়া নদী,https://bn.wikipedia.org/wiki?curid=476397
42233,476403,"আর্থার উইলিয়াম ডেভ নোর্স (; জন্ম: ২৬ জানুয়ারি, ১৮৭৮ - মৃত্যু: ৮ জুলাই, ১৯৪৮) ইংল্যান্ডের ক্রয়ডন এলাকায় জন্মগ্রহণকারী বিখ্যাত দক্ষিণ আফ্রিকান আন্তর্জাতিক ক্রিকেটার ছিলেন। কিছু উৎসে তাঁর জন্ম ২৫ জানুয়ারি, ১৮৭৯ তারিখ উল্লেখ করা হয়েছে। দক্ষিণ আফ্রিকা ক্রিকেট দলের পক্ষে আন্তর্জাতিক ক্রিকেটে অংশগ্রহণ করেছিলেন। ঘরোয়া ক্রিকেটে নাটাল, ট্রান্সভাল, ওয়েস্টার্ন প্রভিন্সের প্রতিনিধিত্ব করেছেন তিনি। দলে তিনি মূলতঃ বামহাতি ব্যাটসম্যান ছিলেন। পাশাপাশি বামহাতে মিডিয়াম পেস সুইং বোলিংয়ে পারদর্শীতা দেখিয়েছেন ডেভ ডাকনামে পরিচিত ডেভ নোর্স। দক্ষিণ আফ্রিকার টেস্ট দলের প্রধান চালিকা শক্তি হিসেবে বিশ বছরেরও অধিক সময়কাল প্রতিনিধিত্ব করেন। এছাড়াও প্রায় চল্লিশ বছর প্রথম-শ্রেণীর ক্রিকেটে অংশ নিয়েছিলেন। ১৯০২ থেকে ১৯২৪ সালের মধ্যে ধারাবাহিকভাবে ৪৫ টেস্টে অংশ নেন। তবে, একটিমাত্র সেঞ্চুরি করতে পেরেছেন তিনি। অক্টোবর, ১৯০২ সালে জোহেন্সবার্গে সফরকারী অস্ট্রেলিয়ার বিপক্ষে তাঁর টেস্টে অভিষেক হয় ও ৭২ রান সংগ্রহ করেন। পরের টেস্টে তিনি তাঁর প্রথম টেস্ট উইকেট পান। ১৯০৫-০৬ মৌসুমে ইংল্যান্ড সফরে স্মরণীয় সাফল্য পান। সিরিজের প্রথম টেস্টে স্বাগতিক ইংল্যান্ডের বিপক্ষে প্রথমবারের মতো জয়লাভ করে তাঁর দল। দলের সংগ্রহ ১০৫/৬ থাকা অবস্থায় আট নম্বরে ব্যাটিংয়ে নেমে নোর্স অপরাজিত ৯৩* রান তোলেন। তন্মধ্যে, শেষ উইকেট জুটিতে পার্সি শেরওয়েলের সাথে ৪৮ করেন ও ২৮৪ রানের অসম্ভব লক্ষ্যমাত্রা পূরণে সক্ষমতা দেখান। সমগ্র খেলোয়াড়ী জীবনে ১৯০৭, ১৯১২ ও ১৯২৪ - তিনবার ইংল্যান্ড এবং ১৯১০-১১ মৌসুমে অস্ট্রেলিয়া সফর করেন তিনি। ১৯২১-২২ মৌসুমে সফরকারী অস্ট্রেলিয়ার বিপক্ষে জোহেন্সবার্গে ১১১ রানের একমাত্র সেঞ্চুরি হাঁকান। ঐ সিরিজে দক্ষিণ আফ্রিকানদের ব্যাটিং গড়ে শীর্ষস্থান লাভ করেন। লেগ ব্রেক ও গুগলি বোলারদের প্রাধান্যতার যুগে নোর্স মাঝে-মধ্যেই টেস্ট দলে বোলিং উদ্বোধনে নামতেন। ৪১ টেস্ট উইকেটের পাশাপাশি ৪৩ ক্যাচ লাভে সক্ষমতা দেখান তিনি। ১৮৯৫ সালে ওয়েস্ট রাইডিং রেজিম্যান্টে অবস্থানকালে দুই বছর পর নাটালের পক্ষে প্রথম-শ্রেণীর ক্রিকেটে অভিষেক ঘটে তাঁর। ১৮৯৭ থেকে ১৯২৫ পর্যন্ত দক্ষিণ আফ্রিকার ঘরোয়া ক্রিকেটে নাটালের পক্ষে অবস্থানকালে সর্বোচ্চ রান সংগ্রহকারীর ভূমিকায় অবতীর্ণ হন। এরপর দুই মৌসুম ট্রান্সভালে খেলেন। পরবর্তীতে ১৯৩৫-৩৬ মৌসুমে ৫৮ বছর বয়সে ওয়েস্টার্ন প্রভিন্সের পক্ষে খেলেন। অস্ট্রেলিয়ার বিপক্ষে তাঁর সর্বশেষ প্রথম-শ্রেণীর ক্রিকেটে তিনি ৫৫ রান তুলেছিলেন। ১৯২০ সালে নাটালের সদস্যরূপে ট্রান্সভালের বিপক্ষে প্রথম-শ্রেণীর সর্বোচ্চ ইনিংস অপরাজিত ৩০৪* তোলেন। তাঁর পুত্র ডাডলি নোর্সও দক্ষিণ আফ্রিকার পক্ষে ৩৪ টেস্টে অংশ নিয়েছেন। ১৮৯৫ সালে ওয়েস্ট রাইডিং রেজিম্যান্টে বাদ্যবাদক হিসেবে যোগ দেন। নোর্সের ভূমিকাকে স্মরণীয় করে রাখতে উইজডেন মন্তব্য করে যে, 'ডেভ' নামেই ক্রিকেট বিশ্বের স্মরণীয় হয়ে থাকবেন তিনি। ক্রিকেটের বাইরে তিনি সৈনিক, রেলওয়ের গার্ড, সেলুন কিপার, বাণিজ্যিক ভ্রমণকারী, ম্যানেজার ও কেপ টাউন বিশ্ববিদ্যালয়ের কোচ ছিলেন।  ",ডেভ নোর্স,https://bn.wikipedia.org/wiki?curid=476403
42234,476426,"টুয়েন্টি২০ আন্তর্জাতিক ক্রিকেট (টি২০আই) আন্তর্জাতিক ক্রিকেট কাউন্সিলের পূর্ণাঙ্গ সদস্যসহ ৬টি শীর্ষ সহযোগী/অনুমোদিত সদস্যদের মধ্যে অনুষ্ঠিত হয়। নেপাল ও নেদারল্যান্ডস দলও এ মর্যাদার অধিকারী। টেস্টের বাইরে অবস্থান করে টুয়েন্টি২০ আন্তর্জাতিকে উভয় দল একটিমাত্র ইনিংস খেলার সুযোগ পায়। উভয় দলের জন্য ২০ ওভার বরাদ্দ থাকে। ১৭ ফেব্রুয়ারি, ২০০৫ তারিখে নিউজিল্যান্ড ও অস্ট্রেলিয়ার মধ্যে প্রথমবারের মতো টুয়েন্টি২০ আন্তর্জাতিক অনুষ্ঠিত হয়েছিল। তারপর থেকেই ১৭ দলের মধ্যে এ পর্যন্ত চারশতাধিক টি২০আই অনুষ্ঠিত হয়েছে। টি২০আই মর্যাদার অধিকারী দলের সংখ্যা বৃদ্ধি পাওয়ায় খেলা আয়োজনের সংখ্যাও উত্তরোত্তর বৃদ্ধি পাচ্ছে। মূলতঃ সংশ্লিষ্ট দেশের ক্রিকেট বোর্ডগুলো তাদের মূলধন বৃদ্ধিকল্পেই এ খেলার আয়োজন করার উদ্যোগ নেয়। টুয়েন্টি২০ আন্তর্জাতিকে জয়ের শতাংশে ৬০.৫২% নিয়ে আফগানিস্তান শীর্ষ স্থানে অবস্থান করছে। অন্যদিকে, জিম্বাবুয়ে ২০.৯৬% নিয়ে সর্বনিম্নে রয়েছে।
",টুয়েন্টি২০ আন্তর্জাতিকের রেকর্ড তালিকা,https://bn.wikipedia.org/wiki?curid=476426
42235,476441,"মার্ক সিনক্লেয়ার চ্যাপম্যান (; জন্ম: ২৭ জুন, ১৯৯৪) হংকংয়ের বিশিষ্ট আন্তর্জাতিক ক্রিকেটার। হংকং ক্রিকেট দলের অন্যতম সদস্য তিনি। দলে তিনি মূলতঃ বামহাতি ব্যাটসম্যান হিসেবে খেলে থাকেন। পাশাপাশি ধীরগতিতে বামহাতে অর্থোডক্স বোলিংয়ে পারদর্শীতা দেখিয়েছেন মার্ক চ্যাপম্যান। ১৬ নভেম্বর, ২০১৫ তারিখে হংকং দলের পক্ষে একদিনের আন্তর্জাতিকে অভিষেক ঘটে তার। ২০১৫-১৭ আইসিসি বিশ্ব ক্রিকেট লীগ চ্যাম্পিয়নশীপে দলের প্রতিপক্ষ ছিল সংযুক্ত আরব আমিরাত দল। চীনা বংশোদ্ভূত মা ও নিউজিল্যান্ডীয় পিতার সন্তান চ্যাপম্যানের জন্ম হংকংয়ে। চৌদ্দ বছর বয়সে নিউজিল্যান্ডের বোর্ডিং স্কুলে অধ্যয়ন করেন ও পরবর্তীকালে অকল্যান্ড বিশ্ববিদ্যালয়ে স্থানান্তরিত হন।(2 December 2015). ""Mark Chapman: New Zealand star?"" – ESPNcricinfo. Retrieved 3 December 2015. ১৫ বছর বয়সে হংকং দলের পক্ষে অনূর্ধ্ব-১৯ দলের সদস্যরূপে ২০১০ সালের আইসিসি অনূর্ধ্ব-১৯ ক্রিকেট বিশ্বকাপে খেলেন। ২০১১ সালের তৃতীয় বিভাগ প্রতিযোগিতার মাধ্যমে বিশ্ব ক্রিকেট লীগে হংকংয়ের পক্ষে অভিষিক্ত হন। খেলায় তিনি দলকে ২০১১ সালের বিশ্ব ক্রিকেট লীগ দ্বিতীয় বিভাগে উত্তোরণ ঘটাতে প্রভূতঃ সহায়তা করেন। এরপর উগান্ডার বিপক্ষে লিস্ট এ ক্রিকেটে অভিষেক ঘটান। প্রতিযোগিতায় তিনি আরও পাঁচটি লিস্ট এ ক্রিকেটে অংশ নেন। তন্মধ্যে, সর্বশেষ খেলাটি ছিল পাপুয়া নিউগিনি'র বিপক্ষে। সর্বসাকুল্যে ৩৮.৪০ গড়ে ১৯২ রান তোলেন ও দুইটি অর্ধ-শতকের মধ্যে সংযুক্ত আরব আমিরাতের বিপক্ষে সর্বোচ্চ ৮১ রান করেন। ১৭ ডিসেম্বর, ২০১৫ তারিখে প্লাঙ্কেট শিল্ডের ২০১৫-১৬ আসরে প্রথম-শ্রেণীর ক্রিকেটে অভিষেক ঘটে তার। নভেম্বর, ২০১৫ সালে বিশ্ব ক্রিকেট লীগে হংকং দলের সহঃ অধিনায়ক হিসেবে মনোনীত হন তিনি। সংযুক্ত আরব আমিরাতের বিপক্ষে দুইটি খেলা একদিনের আন্তর্জাতিকের মর্যাদা পেয়েছিল। প্রথম খেলাটিতে অংশগ্রহণের মাধ্যমে তার ওডিআই অভিষেক ঘটে। ১১৬ বলে তিনি অপরাজিত ১২৪ রান তোলেন ও হংকংয়ের প্রথম খেলোয়াড় হিসেবে ওডিআই সেঞ্চুরি করার কীর্তিগাঁথা রচনা করেন তিনি।Records / Hong Kong / One-Day Internationals / High scores - ESPNcricinfo. Retrieved 16 November 2015. এছাড়াও, তিনি মাত্র দশজন খেলোয়াড়ের অন্যতম হিসেবে অভিষেকে সেঞ্চুরি করতে পেরেছেন ও একমাত্র খেলোয়াড় হিসেবে সহযোগী সদস্য দেশগুলোর মধ্যে এ কৃতিত্বের অধিকারী। ডেসমন্ড হেইন্সের সাথে তিনিও দ্বিতীয় খেলোয়াড় হিসেবে শতাধিক স্ট্রাইক রেটের অধিকারী।Records / One-Day Internationals / Batting records / Hundred on debut - ESPNcricinfo. Retrieved 16 November 2015. ২০১৬ সালের আইসিসি বিশ্ব টুয়েন্টি২০ প্রতিযোগিতায় অংশগ্রহণের লক্ষ্যে হংকং ক্রিকেট অ্যাসোসিয়েশন কর্তৃপক্ষ ২৮ জানুয়ারি, ২০১৬ তারিখে হংকং ক্রিকেট দলের সদস্যদের তালিকা ঘোষণা করা হয়। তানভীর আফজালের নেতৃত্বাধীন দলে তিনিও অন্যতম সদস্য হিসেবে অন্তর্ভুক্ত হন। 
",মার্ক চ্যাপম্যান,https://bn.wikipedia.org/wiki?curid=476441
42236,476452,"দুর্বিন শাহ বাংলাদেশের একজন মরমী গীতিকবি, বাংলা লোক সাহিত্যের অন্যতম শ্রেষ্ঠ ভাষ্যকার, বাউলসাধক। তিনি ১৩২৭ বঙ্গাব্দের ১৫ কার্তিক (১৯২০ খ্রিস্টাব্দ এর ২ নভেম্বর) ছাতকের সুরমা নদীর উত্তর পারে নোয়ারাই গ্রামের তারামনি টিলায় জন্মগ্রহণ করেন। এই তারামনি টিলা কালান্তরে দুরবীন টিলা নামে পরিচিত হয়। তাঁর পিতা সফাত আলি শাহ ছিলেন একজন সুফি সাধক এবং মা হাসিনা বানু ছিলেন একজন পিরানী।ফলে সঙ্গীতচর্চার একটা পারিবারিক ঐতিহ্যেই তিনি বেড়ে উঠেছেন। মাত্র সাত বছর বয়সে বাবাকে হারান।১৯৪৬ সালে সুরফা বেগমের সঙ্গে বিয়ে তার বিয়ে হয়। তাঁর অধিকাংশ গানে সুফি ও মরমিবাদ যথেষ্টভাবে ফুটে উঠলেও এসবের বাইরে ভিন্ন মেজাজের অসংখ্য গান লিখেছেন। শ্রেণী বিভাজন করলে এসব গানগুলোকে বাউল, বিচ্ছেদ, আঞ্চলিক, গণসংগীত, মালজোড়া, জারি, সারি, ভাটিয়ালি, গোষ্ঠ, মিলন, রাধা-কৃষ্ণ বিষয়ক পদাবলী, হামদ-নাত, মারফতি, পির-মুর্শিদ স্মরণ আলা স্মরণ, নবি স্মরণ, ওলি স্মরণ, ভক্তিগীতি, মনঃশিক্ষা, সুফিতত্ত্ব, দেহতত্ত্ব, কামতত্ত্ব, নিগূঢ়তত্ত্ব, পারঘাটাতত্ত্ব, দেশের গানসহ বিভিন্ন ভাগে ভাগ করা যায়। এছাড়া বিবিধ শিরোনামে তাঁর রচিত আরো বিভিন্ন পদাবলীকে চিহ্নিত করা যেতে পারে।
তিনি ১৯৬৭ সালে প্রবাসী বাঙালিদের আমন্ত্রণে ইংল্যান্ড গিয়েছিলেন।অন্যতম সফর সঙ্গী ছিলেন বাউলসাধক শাহ আবদুল করিম, সেখানে তার গানের কথা ও সুরে বিমোহিত হয়ে সঙ্গীত প্রেমীরা তাঁকে ‘জ্ঞানের সাগর’ উপাধিতে ভূষিত করেন। তাঁর রচিত গানের মধ্যে উল্লেখযোগ্য কিছু গান হচ্ছে-  
১৯৭৪ সালে কলকাতার প্রখ্যাত চলচ্চিত্রকার ঋত্বিক ঘটক তাঁর ""যুক্তি"" ""তক্কো আর গপ্পো"" চলচ্চিত্রে ব্যবহার করেছিলেন বাউলসাধক দুর্বিন শাহের লেখা ""‘নমাজ আমার হইল না আদায়""’ শীর্ষক গানটি। ঢাকার উৎস প্রকাশন থেকে লোকসাহিত্যের গবেষক সুমনকুমার দাশ সম্পাদিত ‘দুর্বিন শাহ সমগ্র’ বইয়ে দুর্বিনের সমস্ত রচনাসম্ভার স্থান পেয়েছে। 
তিনি ৫৭ বছর বয়সে ১৩৮৩ বঙ্গাব্দের ৩ ফাল্গুন, ১৯৭৭ খ্রিস্টাব্দের ১৫ই ফেব্রুয়ারি নিজ বাড়িতে মৃত্যুবরণ করেন।
",দুর্বিন শাহ,https://bn.wikipedia.org/wiki?curid=476452
42237,476453,"তামান্নাহ্‌ ভাটিয়া (ইংরেজি: Tamannah Bhatia) (জন্মঃ ২১ ডিসেম্বর, ১৯৮৯ সাল) একজন ভারতীয় চলচ্চিত্র অভিনেত্রী, যিনি মূলত তেলুগু ও তামিল ছবিতে অভিনয় করেন। ২০০৫ সালে চান্দ সা রোশন চেহ্‌রা ছবির মধ্য দিয়ে বলিউডে পা রাখেন এবং একই বছরে তেলুগু ও তামিল ছবিতে কাজ শুরুর আগে ইন্ডিয়ান আইডল-১ বিজয়ী অভিজিত সাওয়ান্তের ‘আপ্‌কা অভিজিত’ এ্যালবামের ‘লাফ্‌জো মে’ নামের একটি গানে তাঁকে মডেল হিসেবে দেখা যায়। একই বছরে তেলুগু ছবি ""শ্রী"" দিয়ে প্রথমবারের মতন তেলুগু চলচ্চিত্রে পদার্পণ করেন এবং পরবর্তী বছর তিনি তার প্রথম তামিল ছবি ""কেদি""তেও নাম লিখান। ২০০৭ সালে তিনি কলেজ জীবনের উপর ভিত্তি করে নির্মিত তেলুগু ছবি ""হ্যাপি ডে’স্‌"" ও তামিল ছবি ""কাল্লোরি"" নামের নাট্যচিত্রেও অভিনয় করেন। তাঁর কাজগুলো হলো তামিল ছবি অয়ন (২০০৯), ""পাইয়া"" (২০১০) এবং ""সিরুথাই"" (২০১১)। ২০১১ সালে তিনি ""১০০% লাভ"" (২০১১) করে তেলুগু ছবিতে ফিরে আসেন। তাঁর অন্যান্য ছবিগুলো হলো ""রাছা"" (২০১২), ""ক্যামেরামান গঙ্গা থো রামবাবু"" (২০১২), ""থাডাকা"" (2013), ""আগাডু"" (২০১৪), """", ""বেঙ্গল টাইগার"" (২০১৫),""ওপিরি"" (২০১৬) এবং '"" (২০১৭)। অতঃপর তিনি নিজেকে তেলুগু ছবিতে একজন সমসাময়িক অভিনেত্রী হিসেবে প্রতিষ্ঠা করেন। তামান্নাহ্‌ ভাটিয়া ২১ ডিসেম্বর, ১৯৮৯ সালে মুম্বাই, মহারাষ্ট্র, ভারতে সন্তোশ ও রজনীর ঘরে জন্মগ্রহণ করেন এবং তার বড় ভাই হলেন আনন্দ। তাঁর পিতা হলেন একজন ডায়মন্ড ব্যবসায়ী। তিনি হলেন একজন সিন্ধি বংশধর। তিনি তার স্কুল জীবন শেষ করেন ম্যাকেঞ্জি কুপার এডুকেশনাল ট্রাস্ট স্কুল, জুহু, মুম্বাই থেকে। পরে তিনি তার নাম গণনাবিদ্যা (নুমেরোলজি) অনুসারে কিছুটা পরিবর্তন করে ‘তামান্নাহ্‌’ রাখেন। তিনি ১৩ বছর বয়স থেকে কর্মজীবন শুরু করেন এবং স্কুলের বার্ষিক অনুষ্ঠানে একটি মূল চরিত্র করেন, যা তাঁকে পরিচিতি প্রদান করেন এবং পরে মুম্বাইয়ের পৃথিবী থিয়েটার এক বছর কাজ করেন। ২০০৫ সালে প্রকাশিত ইন্ডিয়ান আইডল বিজয়ী অভিজিত সাওয়ান্তের ‘আপ্‌কা অভিজিত’ এ্যালবামের ‘লাফ্‌জো মে’ নামের গানেও তাঁকে দেখা যায়। তামান্নাহ্‌ ২০০৫ সালে তার অভিনয় জীবন শুরু করেন মাত্র ১৫ বছর বয়সে এবং নায়িকা হিসেবে ""চান্দ সা রোশান চেহ্‌রা""তেই অভিনয় করেন। পরে ছবিটি বাণিজ্যিকভাবে বক্স অফিসে সফলতা পেতে ব্যর্থ হয়। একই বছরে তিনি তেলুগু চলচ্চিত্রে তার প্রথম তেলুগু ছবি ‘শ্রী’ করেন, পরের বছর ২০০৬ সালে তামিল ছবি কেদি করেন। যদিও ছবিদ্বয় বাণিজ্যিকভাবে আলোর মুখ দেখেনি, তথাপি তাঁর অভিনয় কর্ম তাঁকে অনেক প্রশংসা এনে দেয়।  
  তামান্নাহ্‌ মডেল হিসেবে বিভিন্ন বাণিজ্যিক টেলিভিশন চ্যানেলে আত্মপ্রকাশের অভিজ্ঞতা রাখেন।Article-Tamil-Tamannah in Kandein Kadhalai . Indiglamour.com (2009-10-17). Retrieved on 2010-12-13. 
",তামান্না ভাটিয়া,https://bn.wikipedia.org/wiki?curid=476453
42238,476477,"পটুয়াখালী নদী বাংলাদেশের দক্ষিণ-পশ্চিমাঞ্চলের পটুয়াখালী জেলার একটি নদী। নদীটির দৈর্ঘ্য ১১ কিলোমিটার, গড় প্রস্থ ২৫০ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক পটুয়াখালী নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৪৮।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৪৭, ISBN 984-70120-0436-4. পটুয়াখালী নদীটি পটুয়াখালী জেলার পটুয়াখালী সদর উপজেলার পৌরসভার লাউকাঠি ইউনিয়নে প্রবহমান লোহালিয়া নদী হতে উৎপত্তি লাভ করেছে। অতঃপর এই নদীর জলধারা একই জেলার এবং সদর উপজেলার ইটাবাড়িয়া ইউনিয়ন অতিক্রম করে একই জেলার মির্জাগঞ্জ উপজেলার মির্জাগঞ্জ ইউনিয়ন পর্যন্ত প্রবাহিত হয়ে বুড়িশ্বর-পায়রা নদীতে নিপতিত হয়েছে। নদীতে সারাবছর পানিপ্রবাহ থাকে এবং ছোটবড় নৌযান চলাচল করে। তবে বর্ষাকালে পানিপ্রবাহ আশঙ্কাজনকভাবে বৃদ্ধি পায়। এই নদীটির উজানের প্রশস্ততা ভাটির তুলনায় অধিক। সমুদ্র উপকূলীয় এলাকায় প্রবাহিত হওয়ায় নদীটি জোয়ার ভাটার প্রভাবে প্রভাবিত। ",পটুয়াখালী নদী,https://bn.wikipedia.org/wiki?curid=476477
42239,476479,"পুটিমারি নদী বাংলাদেশের দক্ষিণ-পশ্চিমাঞ্চলের বাগেরহাট জেলার একটি নদী। নদীটির দৈর্ঘ্য ১৫ কিলোমিটার, গড় প্রস্থ ৫০ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক পুটিমারি নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৪৯।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৪৭-৪৮, ISBN 984-70120-0436-4. পুটিমারি নদীটি বাগেরহাট জেলার বাগেরহাট সদর উপজেলার ডেমা ইউনিয়নে প্রবহমান বিষ্ণু-কুমারখালি নদী হতে উৎপত্তি লাভ করেছে। অতঃপর এই নদীর জলধারা বাগেরহাট জেলার এবং রামপাল উপজেলা পর্যন্ত প্রবাহিত হয়ে দড়াটানা-পয়লাহারা নদীতে নিপতিত হয়েছে। এখন এই নদীর উজানের অংশ অনেকটাই শুকিয়ে গেছে। নদীটির ভাটির কিছু এলাকা জোয়ার ভাটার প্রভাবে প্রভাবিত। 
 
",পুটিমারি নদী,https://bn.wikipedia.org/wiki?curid=476479
42240,476530,"১৯৭২ সালে বাংলাদেশে মুক্তিপ্রাপ্ত চলচ্চিত্রের তালিকা। এ বছর ২৯টি চলচ্চিত্র মুক্তি পায়। 
",১৯৭২ সালের বাংলাদেশী চলচ্চিত্রের তালিকা,https://bn.wikipedia.org/wiki?curid=476530
42241,476572,"পুরাতন পশুর নদী বাংলাদেশের দক্ষিণ-পশ্চিমাঞ্চলের খুলনা ও বাগেরহাট জেলার একটি নদী। নদীটির দৈর্ঘ্য ৩৫ কিলোমিটার, গড় প্রস্থ ৩০ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক পুরাতন পশুর নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৫০।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৪৮, ISBN 984-70120-0436-4. পুরাতন পশুর নদীটি খুলনা জেলার খুলনা সদর উপজেলার একত্রিশ নং ওয়ার্ড এলাকায় প্রবহমান রূপসা নদী হতে উৎপত্তি লাভ করেছে। অতঃপর এই নদীর জলধারা একই জেলার এবং দাকোপ উপজেলার পানখালি ইউনিয়ন পর্যন্ত প্রবাহিত হয়ে কাজিবাছা নদীতে নিপতিত হয়েছে। নদীতে সারাবছর পানিপ্রবাহ থাকে এবং ছোটবড় নৌযান চলাচল করে। বর্ষাকালে নদীটিতে পানির প্রবাহ বৃদ্ধি পায় এবং সেসময় নদীর তীরবর্তী এলাকা বন্যার পানিতে প্লাবিত হয়। নদীটির উজানের তুলনায় ভাটির দিক অধিক প্রশস্ত। নদীটি জোয়ার ভাটার প্রভাবে প্রভাবিত। 
 
",পুরাতন পশুর নদী,https://bn.wikipedia.org/wiki?curid=476572
42242,476580,"সিকান্দার জুলফিকার (; জন্মঃ ২৮ মার্চ ১৯৯৭) হলেন একজন ডাচ আন্তর্জাতিক ক্রিকেট খেলোয়াড়। জুলফিকার ডান-হাতি ব্যাটসম্যান এবং ডান-হাতি মিডিয়াম ফাস্ট বোলার হিসেবে নেদারল্যান্ডস জাতীয় ক্রিকেট দলে প্রতিনিধিত্ব করে থাকেন। তিনি ২০১৬ সালের ৩ ফেব্রুয়ারি তারিখে সংযুক্ত আরব আমিরাতের বিপক্ষে টোয়েন্টি ২০ আন্তর্জাতিকে অভিষিক্ত হন।
",সিকান্দার জুলফিকার,https://bn.wikipedia.org/wiki?curid=476580
42243,476605,"২০১০ দক্ষিণ এশীয় গেম্‌স বা ১১তম দক্ষিণ এশীয় গেম্‌স হল একটি বহু-ক্রীড়া প্রতিযোগিতা যা দক্ষিণ এশীয় গেম্‌সের ১১তম আসর হিসাবে ২০১০ সালের ২৯ জানুয়ারি থেকে ৮ ফেব্রুয়ারি বাংলাদেশের রাজধানী ঢাকায় অনুষ্ঠিত হয়। এটি ছিল ঢাকায় অনুষ্ঠিত দক্ষিণ এশীয় গেম্‌সের তৃতীয় আসর। ঢাকা একমাত্র শহর যেখানে পরপর তিনবার এ প্রতিযোগিতা অনুষ্ঠিত হয়। ১১তম দক্ষিণ এশীয় গেম্‌সের ২৩ খেলা নিয়ে অনুষ্ঠিত হয়। ৮টি দেশ প্রতিযোগিতায় অংশগ্রহণ করে। 
",২০১০ দক্ষিণ এশীয় গেমস,https://bn.wikipedia.org/wiki?curid=476605
42244,476624,"পিটার মারিনাস সিলার (জন্ম: ২ জুলাই ১৯৮৭) স্খিডাম এলাকায় জন্মগ্রহণকারী নেদারল্যান্ডসের আন্তর্জাতিক ক্রিকেটার। তিনি নেদারল্যান্ডস জাতীয় দলের অন্যতম সদস্য। দলে তিনি মূলতঃ ডানহাতি ব্যাটসম্যান হিসেবে খেলে থাকেন। পাশাপাশি বামহাতে অর্থোডক্স বোলিংয়ে পারদর্শিতা দেখিয়েছেন পিটার সিলার। নেদারল্যান্ডসের পক্ষে অনূর্ধ্ব-১৫, ১৭ ও ১৯ পর্যায়ের ক্রিকেটে অংশ নেয়ার পর ৩ মে, ২০০৫ তারিখে সিএন্ডজি ট্রফি প্রতিযোগিতায় ওয়ারউইকশায়ারের বিপক্ষে তার অভিষেক ঘটে। ঐ বছরই তিনি আইসিসি ট্রফি প্রতিযোগিতায় অংশ নেন। ৬ জুলাই, ২০০৬ তারিখে শ্রীলঙ্কার বিপক্ষে একদিনের আন্তর্জাতিকে তার অভিষেক হয়। দুই বছর পর টুয়েন্টি২০ ক্রিকেটে অভিষেক ঘটান তিনি। আয়ারল্যান্ডে অনুষ্ঠিত ২০০৮ সালের আইসিসি বিশ্ব টুয়েন্টি২০ বাছাইপর্ব প্রতিযোগিতায় কেনিয়ার বিপক্ষে সিলার-সহ মোট নয়জন খেলোয়াড়ের টুয়েন্টি২০ আন্তর্জাতিকে অভিষেক হয়। ঐ খেলায় সিলার ৫৯ রান দিয়ে ২ উইকেট দখল করেন। কিন্তু বৃষ্টির কারণে উভয় দলের মাঝে শিরোপা ভাগাভাগি করে দেয়া হয়। এরফলে ৬-দলের অংশগ্রহণে অনুষ্ঠিত ঐ প্রতিযোগিতার চারদলের একটি হিসেবে ডাচ দল ইংল্যান্ডে অনুষ্ঠিত ২০০৯ সালের আইসিসি বিশ্ব টুয়েন্টি২০ খেলায় অংশগ্রহণের সুযোগ পায়। এপ্রিল, ২০০৯ সালে ক্রিকেট বিশ্বকাপের বাছাইপর্বে অন্যতম সফলতম দলের মর্যাদা লাভ করে ও বিশ্বকাপে খেলার সুযোগ পায় তার দল। প্রতিযোগিতায় তিনি পঞ্চাশের অধিক গড়ে রান দিয়ে আট খেলায় সাত উইকেট লাভ করেন। জুনে ইংল্যান্ডে অনুষ্ঠিত আইসিসি বিশ্ব টুয়েন্টি২০ প্রতিযোগিতায় দলের সদস্য মনোনীত হন তিনি। দলটি প্রথম রাউন্ডের বাঁধা অতিক্রমণ লাভে সক্ষমতা না দেখালেও প্রতিযোগিতার উদ্বোধনী খেলায় ইংল্যান্ডকে হারিয়ে চমক দেখায়। অধিনায়ক জারোয়েন স্মিতস মন্তব্য করেন যে, সন্দেহ নেই যে ডাচ ক্রিকেটের ইতিহাসে সর্বাপেক্ষা স্মরণীয় দিন। ঐ প্রতিযোগিতায় দুই খেলায় ৬৯ রান দিয়ে তিনি তিন উইকেট পান। 
",পিটার সিলার,https://bn.wikipedia.org/wiki?curid=476624
42245,476626,"মীর আহমেদ আলি খান সিদ্দিকি ছিলেন প্রথম আসাফ জাহর পুত্র। তিনি ১৭১২ সালের ২৬ ফেব্রুয়ারি জন্মগ্রহণ করেছেন। ১৭৪৮ সালে তিনি তার পিতার উত্তরসুরি হিসেবে হায়দ্রাবাদ রাজ্যের নিজাম হন। তিনি ""হুমায়ুন জাহ, নিজামউদ্দৌলা, নওয়াব মীর আহমেদ আলি খান সিদ্দিকি বাহাদুর, নাসির জং, দক্ষিণাত্যের নওয়াব সুবাদার"" উপাধি গ্রহণ করেছিলেন। তিনি নাসির জং বলে বেশি পরিচিত। মুঘল সম্রাট মুহাম্মদ শাহ তাকে নাসির জং উপাধি দিয়েছিলেন। পরবর্তী মুঘল সম্রাট আহমেদ শাহ বাহাদুর তাকে দক্ষিণাত্যের সুবাদার হিসেবে নিয়োগ দেন এবং নাসিরউদ্দৌলা উপাধি দেন।http://books.google.com.pk/books?ei=o7L2TtWfBuii4gSXweTsAw&id=IjJuAAAAMAAJ&dq=salabat+jung+and+alamgir+ii&q=nasir-ud-daulah#search_anchor নাসির জং ১৭৪৮ সাল থেকে ১৭৫০ সাল পর্যন্ত হায়দ্রাবাদ রাজ্য শাসন করেছেন। পিতার মৃত্যুর পর তিনি ক্ষমতাপ্রাপ্ত হন। নিজামের মৃত্যুর পর নাসির জং ও নিজামের দৌহিত্র মুজাফফর জঙের মধ্যে উত্তরাধিকার নিয়ে লড়াই শুরু হয়। এসময় চান্দা সাহিব বলে পরিচিত হুসাইন দোস্ত খান মুজাফফর জঙের সাথে মিত্রতা স্থাপন করেন এবং আর্কোটের নবাব আনোয়ারউদ্দিন মুহাম্মদ খানের বিরুদ্ধে ষড়যন্ত্র শুরু করেন। চান্দা সাহিব নিজে কর্ণাটকের নবাব হতে চাইছিলেন। ইউরোপীয়রা এসময় দক্ষিণাত্য ও কর্ণাটকের বিষয়াদিতে সরাসরি জড়িয়ে পড়ে। এর ফলে ইউরোপে দুই পক্ষের মধ্যে শান্তি বজায় থাকলেও ব্রিটিশ ইস্ট ইন্ডিয়া কোম্পানি ও ফরাসি ইস্ট ইন্ডিয়া কোম্পানির মধ্যে দ্বিতীয় কর্ণাটক যুদ্ধ সংঘটিত হয়। ফরাসিরা চান্দা সাহিব ও মুজাফফর জঙের পক্ষাবলম্বন করে। শীঘ্রই যুক্তরাজ্য হস্তক্ষেপ করে। ফরাসিদের প্রভাব খর্ব করার জন্য তারা নাসির জং এবং মৃত নবাব আনোয়ারউদ্দিন মুহাম্মদ খানের পুত্র মুহাম্মদ আলি খান ওয়ালাজাহকে সমর্থন দেয়। নবাব আনোয়ারউদ্দিন ১৭৪৯ সালে আম্বুরের যুদ্ধে নিহত হয়েছিলেন।
প্রাথমিকভাবে ফরাসিরা সফল হয়। তারা তাদের প্রতিপক্ষদের পরাজিত ও হত্যা করে নিজ সমর্থকদের ক্ষমতায় বসতে সহায়তা করে। ১৭৫০ সালের ১৬ ডিসেম্বর তাদের প্রতিপক্ষ নাসির জং কাডাপার নবাব হিম্মত খানের হাতে নিহত হন। তাকে খুলাদাবাদে সাইয়িদ বুরহানউদ্দিনের মাজারে দাফন করা হয়। এরপর মুজাফফর জং হায়দ্রাবাদের নিজাম হন। পরবর্তীতে ১৭৫১ সালে ইংরেজরা রবার্ট ক্লাইভের নেতৃত্বে আর্কো‌ট দখল করে। ১৭৫৪-৫৫ সালে স্বাক্ষরিত পন্ডিচেরির চুক্তির মাধ্যমে যুদ্ধ সমাপ্ত হয়। মুহাম্মদ আলি খান ওয়ালাজাহ কর্ণাটকের নবাব হিসেবে স্বীকৃতি পান। ফরাসি অধিনায়ক জোসেফ ফ্রাঙ্কোস ডুপ্লেইক্সকে ফ্রান্স ফিরে যেতে বলা হয়। ফরাসি ইস্ট ইন্ডিয়া কোম্পানির পরিচালকরা ডুপ্লেইক্সের রাজনৈতিক উচ্চাকাঙ্ক্ষা নিয়ে অসন্তুষ্ট ছিলেন। এ কারণে তাদের আর্থিক ক্ষয়ক্ষতি হয়েছিল। ১৭৫৪ সালে গোডেহু তার স্থলাভিষিক্ত হন। 
",নাসির জং,https://bn.wikipedia.org/wiki?curid=476626
42246,476629,"আইপিএম বা সমন্বিত বালাই ব্যবস্থাপনা বলতে পরিবেশকে দুষণমুক্ত রেখে প্রয়োজনে এক বা একাধিক ব্যবস্থা গ্রহণের মাধ্যমে ফসলের ক্ষতিকারক পোকা ও রোগ বালাইকে অর্থনৈতিক ক্ষতি সীমার নিচে রাখাকে বুঝায়, যাতে করে পরিবেশ দূষিত না হয়। উপকারী পোকামাকড় সংরক্ষণ, বালাই সহনশীল জাত ও আধুনিক চাষাবাদ পদ্ধতি ব্যবহার এবং সর্বশেষ ব্যবস্থা হিসেবে বালাই নাশকের সময়োচিত ও যুক্তি সঙ্গত ব্যবহারকে নিশ্চিত করে। 
আইপিএম এর পাঁচটি উপাদান। ক্ষতিকারক পোকামাকড় ও রোগের আক্রমণ অনেকাংশে রোধ করতে পারে। যেমন- সুস্থ বীজ, সঠিক দূরত্বে রোপন, সবল চারা, সুষম সার, আগাছা মুক্ত জমি, সঠিক পানি ব্যবস্থাপনা, সারিতে রোপণ ও আধুনিক চাষাবাদ পদ্ধতি গ্রহনে অধিক ফলন পাওয়া যায়।  প্রথম ৪টি উপাদানের সাহায্যে ও যদি ক্ষতিকারক পোকা- মাকড় ও রোগের আক্রমণ দমিয়ে রাখা সম্ভব না হয়, কেবল তখনই সর্বশেষ ব্যবস্থা হিসেবে বালাইনাশক ব্যবহার করা র্অথাৎ পোকার সংখ্যা অর্থনৈতিক দ্বারপ্রান্তে (ইটিএল) পৌঁছে গেলে তখনই বালাইনাশক সঠিকভাবে ব্যবহার করা দরকার। ",সমন্বিত বালাই দমন ব্যবস্থা,https://bn.wikipedia.org/wiki?curid=476629
42247,476631,"'মুবাহ' (আরবী: مباح) একটি ইসলামি আরবি শব্দ, যার মাধ্যমে এমন সকল কাজকে বোঝানো হয় যেগুলো সম্পর্কে ইসলামে আদেশ বা নিষেধ কোনটাই করা হয়নি এবং যে সকল বিষয়ে ধর্ম নিরপেক্ষ অবস্থান নিয়েছে। ইসলামি আইনশাস্ত্র অনুসারে কোন কিছু বৈধ(আহকাম) হিসেবে গণ্য হবার জন্য এটি একটি মাপকাঠি। এই শব্দটি প্রায়ই হালালের সমর্থক শব্দ হিসেবে ব্যবহৃত হয়। যদিও কিছু ওলামাবৃন্দ (ইসলামি আলেম) শব্দ দুটির মধ্যে পার্থক্য নিরূপণ করেন। ""মুজাম আল মুস্তালাহাত"" এর মতে, ""হালাল শব্দটি সে সকল বিষয়ের ক্ষেত্রে ব্যবহৃত হবে যেসব কর্মকাণ্ডের বিরুদ্ধে সুস্পষ্ট কোন নিষেধাজ্ঞা নেই, অপরদিকে মুবাহ এর ক্ষেত্রে নিজস্ব পছন্দের সুযোগ দেয়া হয়েছে।""
",মুবাহ,https://bn.wikipedia.org/wiki?curid=476631
42248,476645,"অ্যাডাম জাম্পা (জন্ম: ৩১ মার্চ, ১৯৯২) নিউ সাউথ ওয়েলসের শেলহার্বার এলাকায় জন্মগ্রহণকারী অস্ট্রেলিয়ার বিশিষ্ট আন্তর্জাতিক ক্রিকেটার। অস্ট্রেলিয়া ক্রিকেটর দলের অন্যতম সদস্য তিনি। দলে তিনি মূলতঃ লেগ স্পিন বোলিং করে থাকেন। পাশাপাশি ডানহাতে ব্যাট করেন। ঘরোয়া ক্রিকেটে দক্ষিণ অস্ট্রেলিয়া, মেলবোর্ন স্টার্স ও রাইজিং পুনে সুপারজায়েন্টস দলের প্রতিনিধিত্ব করছেন। ২০১২-১৩ মৌসুমে প্রথম-শ্রেণীর ক্রিকেটে নিউ সাউথ ওয়েলসের সদস্যরূপে শেফিল্ড শিল্ডে কুইন্সল্যান্ডের বিপক্ষে অভিষেক ঘটে তার। ৬ ফেব্রুয়ারি, ২০১৬ তারিখে চ্যাপেল-হেডলি ট্রফি সিরিজের দ্বিতীয় খেলায় নিউজিল্যান্ডের বিপক্ষে তার একদিনের আন্তর্জাতিকে অভিষেক ঘটে। ২০১৬ সালের আইসিসি বিশ্ব টুয়েন্টি২০ প্রতিযোগিতায় অংশগ্রহণের লক্ষ্যে ক্রিকেট অস্ট্রেলিয়া কর্তৃপক্ষ ৯ ফেব্রুয়ারি, ২০১৬ তারিখে অস্ট্রেলিয়া দলের সদস্যদের তালিকা প্রকাশ করে। স্টিভ স্মিথের নেতৃত্বাধীন দলে তিনিও অন্যতম সদস্য মনোনীত হন। 
",অ্যাডাম জাম্পা,https://bn.wikipedia.org/wiki?curid=476645
42249,476646,"রুপাটাডিন () হচ্ছে একটি দ্বিতীয় প্রজন্মের এন্টিহিস্টামিন ও প্লেটলেট-এক্টিভেটিং ফ্যাক্টর (PAF) অ্যান্টাগনিস্ট যা অ্যালার্জির চিকিৎসায় ব্যবহার করা হয়। এটি আবিষ্কার ও উদ্ভাবন করে J. Uriach y Cia, S. A.Patents: , ,  এটি বাজারে রুপা, রুপাট্রল, রুপামিন, রুপিন, প্রভৃতি নামে পাওয়া যায়। এর অন্যতম সুবিধা হলো এটি খেলে প্রথম প্রজন্মের এন্টিহিস্টামিনের মত ঝিমুনি করে না।
রুপাটাডিন ফিউমারেট অ্যালার্জিক রাইনাইটিস (সর্দি) ও ক্রনিক আর্টকেরিয়ার চিকিৎসায় ব্যবহারের জন্য অনুমতি প্রাপ্ত। এটি ১২ বছরের বেশি বয়সী শিশু ও প্রাপ্ত বয়স্কদের ক্ষেত্রে ব্যবহার করা হয়। এর নির্ধারিত ডোজ হচ্ছে দৈনিক ১০ মি.গ্রা. ট্যাবলেট মুখে খেতে হবে। এর প্রধান পার্শ্বপ্রতিক্রিয়াসমুহ হচ্ছে তন্দ্রাচ্ছন্নতা, মাথাব্যথা, ক্লান্তি, এছাড়াও ক্ষুধা বেড়ে যাওয়া, জয়েন্ট ও মাংসপেশিতে ব্যথা হতে পারে।ব্রিটিশ ন্যাশনাল ফরমুলারি,৬৭ তম সংস্করণ, পৃষ্ঠা-২০৩ রুপাটাডিন একটি দ্বিতীয় প্রজন্মের দীর্ঘক্ষণ ক্রিয়াশীল হিস্টামিন অ্যান্টাগনিস্ট যা নির্দিষ্টভাবে প্রান্তীয় H1 রিসেপ্টরকে বন্ধ করে। এছাড়া এটি প্লেটলেট এক্টিভেটিং ফ্যাক্টরের রিসেপ্টরের বিরুদ্ধেও কাজ করতে পারে।  রুপাটাডিন অ্যালার্জির বিরুদ্ধে কাজ করে যেমন এটি মাস্ট কোষের ভাঙ্গনে বাঁধা দেয় ফলে মাস্ট কোষ থেকে সাইটোকাইনস বিশেষত টিউমার নেক্রসিস ফ্যাক্টর (TNF), হিস্টামিন প্রভৃতি বের হতে পারেনা।  রুপাটাডিনের কতিপয় সক্রিয় মেটাবোলাইট রয়েছে যেমন ডেসলোরাটাডিন, ৩- হাইড্রক্সিডেসলোরাটাডিন, ৫-হাইড্রক্সিডেসলোরাটাডিন, ৬-হাইড্রক্সিডেসলোরাটাডিন। বিভিন্ন গবেষণায় দেখা গেছে এই ওষুধ খুব দ্রুত কাজ করতে সক্ষম এবং দীর্ঘদিন ব্যবহারেও নিরাপদ।  গর্ভাবস্থা, ১২ বছরের নিচের বাচ্চা, লিভার ও কিডনিজনিত রোগে আক্রান্তদের ক্ষেত্রে এই ওষুধ ব্যবহারে সতর্কতা অবলম্বন করতে হবে। CYP3A4 এঞ্জাইমকে বাধাপ্রদানকারীরা রুপাটাডিন এর বিপাক কমিয়ে দেয়। তাই রুপাটাডিন এর চিকিৎসা নেওয়ার সময় , ঠিক একি সময়ে CYP3A4 এঞ্জাইম বাধাদানকারী ওষুধ নেওয়া থেকে সতর্ক থাকুন। J. Uriach y Cia, S. A. নামক একটি স্পেনীয় কোম্পানি প্রথমবারের মত ২০০৩ সালে রুপাফিন নামে এটি বাজারে আনে।
",রুপাটাডিন,https://bn.wikipedia.org/wiki?curid=476646
42250,476661,"মুহিউদ্দিন মুজাফফর জং হিদায়াত (মৃত্যু ১৩ ফেব্রুয়ারি ১৭৫১) ছিলেন হায়দ্রাবাদের নিজাম। ১৭৫০ সাল থেকে শুরু করে ১৭৫১ সালে যুদ্ধে নিহত হওয়ার আগ পর্যন্ত তিনি নিজামের পদে ছিলেন। তার আনুষ্ঠানিক নাম ছিল ""নওয়াব হিদায়াত মুহিউদ্দিন সাদউল্লাহ খান বাহাদুর, মুজাফফর জং, দক্ষিণাত্যের নওয়াব সুবাদার""। তিনি মুজাফফর জং নামে বেশি পরিচিত। মুজাফফর জঙের পিতা নবাব তালিব মুহিউদ্দিন মুতাওয়াসসিল খান বাহাদুর ছিলেন বিজাপুরের নায়েব সুবাদার এবং মা খাইরুন্নিসা ছিলেন প্রথম আসাফ জাহর কন্যা। প্রাথমিকভাবে তিনি ৩,০০০ জাট ও ২,০০০ সওয়ারের মনসব পান। পরে বিজাপুরে নিয়োগের সময় এই মনসব বৃদ্ধি করে ৪,০০০ জাট করা হয়। তার পিতার মৃত্যুর পর তিনি বিজাপুরের সুবাদার হন। ১৭৪৮ সালে তার নানা প্রথম আসাফ জাহ মারা যাওয়ার পর তিনি তার মামা নাসির জঙের বদলে ক্ষমতা লাভের জন্য প্রচেষ্টা চালান। এর ফলে ভারতীয় অভ্যন্তরীণ রাজনীতিকে কেন্দ্র করে ইউরোপীয়দের প্রথম বড় আকারের সংঘর্ষ হয়। মুজাফফর জং চান্দা সাহিব ও ফরাসিদের সাথে মিত্রতা করেন। অন্যদিকে নাসির জঙের সাথে মুহাম্মদ আলি খান ওয়ালাজাহ ও ব্রিটিশদের সাথে মিত্রতা করেন। এসব ঘটনা প্রবাহের পর দ্বিতীয় কর্ণাটক যুদ্ধ সংঘটিত হয়। ১৭৫০ সালে ভিলিয়ানপুরের যুদ্ধের পর তিনি বন্দী হয়েছিলেন। কিন্তু নাসির জঙের হত্যাকান্ডের পর তিনি মুক্তি পান এবং নিজামের পদ গ্রহণ করেন। তিনি ফরাসিদের অঞ্চল বরাদ্দ দেন এবং জোসেফ ডুপ্লিক্সকে উপাধি প্রদান করেন। কিন্তু তার আফগান মিত্ররা অনুরূপ ব্যবহার পায়নি। দ্বন্দ্বের ফলে দুই পক্ষের মধ্যে লাক্কিরেড্ডিপল্লির যুদ্ধ সংঘটিত হয়। এই যুদ্ধে কুর্নুলের নবাবের বর্শা‌র আঘাতে তিনি নিহত হন। কুর্নু‌ল ও সাবানুরের নবাবও এতে নিহত হন। এই জটিল পরিস্থিতিতে ফরাসি কমান্ডার দা বাসি সালাবাত জংকে নিজাম হিসেবে বসানোর সিদ্ধান নেন। মুজাফফর জঙের একমাত্র পুত্র ছিলেন নবাব মুহাম্মদ সাদউদ্দিন খান বাহাদুর। তিনি ১৭৫১ সালে বিজাপুরের সুবাদার হয়েছিলেন। পরে তিনি গুটিবসন্তে মারা যান।  ",মুজাফফর জং,https://bn.wikipedia.org/wiki?curid=476661
42251,476684,"পাণ্ডব নদী বাংলাদেশের দক্ষিণ-পশ্চিমাঞ্চলের বরিশাল ও পটুয়াখালী জেলার একটি নদী। নদীটির দৈর্ঘ্য ২৯ কিলোমিটার, গড় প্রস্থ ১৫৮ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক পাণ্ডব নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৫২।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৫০, ISBN 984-70120-0436-4. বর্তমানে এই ছোট্ট নদীতে ""পেয়ারপুর"" নামক স্থানে একটি ব্রিজ হওয়ায় নদীর নাব্যতা কমে গিয়ে দুই পাশে চর পড়ে গিয়ে নদীটি এখন অনেক ছোট হয়ে গেছে পাণ্ডব নদীটি বরিশাল জেলার বাকেরগঞ্জ উপজেলার গারুরিয়া ইউনিয়ন এলাকায় প্রবহমান নেহালগঞ্জ-রঙমাটিয়া নদী হতে উৎপত্তি লাভ করেছে। অতঃপর এই নদীর জলধারা কলসকাঠী, কবাই, হানুয়া, আঙ্গারিয়া, মুরাদিয়া ইউনুয়ন অতিক্রম করে একই জেলার বাকেরগঞ্জ উপজেলার কলসকাটি ইউনিয়ন পর্যন্ত প্রবাহিত হয়ে বুড়িশ্বর-পায়রা নদীতে নিপতিত হয়েছে। নদীটির উজানের তুলনায় ভাটির দিক অধিক প্রশস্ত। নদীতে সারাবছর পানিপ্রবাহ পরিদৃষ্ট হয় এবং ছোটবড় নৌযান চলাচল করে। তবে বর্ষাকালে নদীটিতে স্বাভাবিকের চেয়ে পানির প্রবাহ অধিক মাত্রায় বৃদ্ধি পায়। এ সময় নদীর তীরবর্তী অঞ্চল বন্যার পানিতে প্লাবিত হয়। নদীটি জোয়ার ভাটার প্রভাবে প্রভাবিত। ",পাণ্ডব নদী,https://bn.wikipedia.org/wiki?curid=476684
42252,476689,"পানগুছি নদী বাংলাদেশের দক্ষিণ-পশ্চিমাঞ্চলের বাগেরহাট জেলার একটি নদী। নদীটির দৈর্ঘ্য ২৪ কিলোমিটার, গড় প্রস্থ ০১ কিলোমিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক পানগুছি নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৫৩।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৫০-৫১, ISBN 984-70120-0436-4. পানগুছি নদীটি বাগেরহাট জেলার মোরেলগঞ্জ উপজেলার খাউলিয়া ইউনিয়নের কুমারখালী এলাকায় প্রবহমান বলেশ্বর নদ হতে উৎপত্তি লাভ করেছে। অতঃপর এই নদীর জলধারা হোগলাবুনিয়া, মোড়েলগঞ্জ সদর, বলইবুনিয়া,বারইখালী,পুটিখালি,পঞ্চকরন, বহরবুনিয়া অতিক্রম করে একই জেলার ঘষিয়াখালি ও দরাটানা নদীর মোহনায় নিপতিত হয়েছে। নদীটির উজানের অংশ বর্তমানে বাকে বাকে পলিজমে চর জেগে উঠেছে প্রায়। নদীটির ভাটিতে এখনও নদী ভাঙ্গন অব্যাহত আছে। পানিঃ- লবনাক্ত 
",পানগুছি নদী,https://bn.wikipedia.org/wiki?curid=476689
42253,476691,"পালং নদী বাংলাদেশের দক্ষিণ-পশ্চিমাঞ্চলের শরীয়তপুর ও মাদারীপুর জেলার একটি নদী। নদীটির দৈর্ঘ্য ৪০ কিলোমিটার, গড় প্রস্থ ৪৮ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক পালং নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৫৪।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৫১, ISBN 984-70120-0436-4. পালং নদীটি শরীয়তপুর জেলার জাজিরা উপজেলার জয়নগর ইউনিয়ন এলাকায় প্রবহমান আড়িয়াল খাঁ নদ হতে উৎপত্তি লাভ করেছে। অতঃপর এই নদীর জলধারা মাদারীপুর জেলার মাদারীপুর সদর উপজেলার জয়নগর ইউনিয়ন পর্যন্ত প্রবাহিত হয়ে আড়িয়াল খাঁ নদীতে নিপতিত হয়েছে। নদীটি বর্তমানে অনেকটা শুকিয়ে গেছে। নদীটির সীমিত পরিসর জোয়ার ভাটার প্রভাবে প্রভাবিত। 
 
",পালং নদী,https://bn.wikipedia.org/wiki?curid=476691
42254,476722,"শানেরহাট বাংলাদেশের রংপুর বিভাগের রংপুর জেলার পীরগঞ্জ উপজেলার অন্তর্গত একটি ইউনিয়ন। ইউনিয়নটির পুরো নাম ১০ নং শানেরহাট ইউনিয়ন। রংপুর জেলা হতে ৩৫ কি.মি. দক্ষিণ দিকে অবস্থিত। পীরগঞ্জ উপজেলা হতে ১১ কি.মি. উত্তর-পূর্ব দিকে অবস্থিত। ১০নং শানেরহাট ইউনিয়নের উত্তরে মিঠাপুকুর উপজেলা, দক্ষিণে ১২নং মিঠিপুর ইউনিয়ন, ৯নং পীরগঞ্জ ইউনিয়ন, পূর্বে ১১নং পাঁচগাছী ইউনিয়ন, পশ্চিম দিকে ৩নং বড়দরগাহ্ ইউনিয়ন অবস্থিত। শানেরহাট ইউনিয়নের অধীনে মোট ১৭টি মৌজা ও ১৭টি গ্রাম আছেhttp://shanerhatup.rangpur.gov.bd এক নজরে শানেরহাট ইউনিয়ন পরিষদhttp://shanerhatup.rangpur.gov.bd গ্রাম ভিত্তিক লোকসংখ্যা।
শানেরহাট ইউনিয়নের গ্রামসমূহ— শানেরহাট ইউনিয়নের মোট জনসংখ্যা ২৭০২৮ জন (প্রায়) (২০১১ সালের আদমশুমারি অনুযায়ী)http://shanerhatup.rangpur.gov.bd এক নজরে শানেরহাট ইউনিয়ন পরিষদ। ২০০১ সালের শিক্ষা জরিপ অনুযায়ী শানেরহাট ইউনিয়নের শিক্ষার হার ৩৭.০৭%http://shanerhatup.rangpur.gov.bd এক নজরে শানেরহাট ইউনিয়ন পরিষদ।
ইউনিয়নটির বিভিন্ন শিক্ষাপ্রতিষ্ঠানের সংখ্যা নিম্নরূপ— ইউনিয়নটিতে দুটি বাজার আছেhttp://shanerhatup.rangpur.gov.bd হাট বাজারের তালিকা।যথা— ১০নং শানেরহাট ইউনিয়নের বর্তমান চেয়ারম্যান মোঃ মেছবাহুর রহমান এবং ইউনিয়ন পরিষদের সদস্য-সংখ্যা ১২ জনhttp://shanerhatup.rangpur.gov.bd জনপ্রতিনিধি। শানেরহাট ইউনিয়নের পূর্বতন চেয়ারম্যানবৃন্দের তালিকা নিম্নরূপhttp://shanerhatup.rangpur.gov.bd পূর্বতন চেয়ারম্যানবৃন্দ—
 
ক্রমিক নম্বরনামকর্মকাল
০১জনাব মোঃ মহির উদ্দিন১২/০২/১৯৭৩–২২/০৯/১৯৭৭
০২জনাব মোঃ মকবুলার রহমান চৌধুরী২২/০৯/১৯৭৭–২৩/০৩/১৯৮৪
০৩জনাব মোঃ আজিজুল ইসলাম২৩/০৩/১৯৮৪–১০/০৭/১৯৮৮
০৪জনাব মোঃ আজিজুল ইসলাম১০/০৭/১৯৮৮–১০/১২/১৯৯২
০৫জনাব মোঃ নুরুল ইসলাম১০/১২/১৯৯২–২২/০২/১৯৯৮
",শানেরহাট ইউনিয়ন,https://bn.wikipedia.org/wiki?curid=476722
42255,476728,"সুলতান আহমেদ (জন্ম: ১৮ জুন, ১৯৭৭) করাচীতে জন্মগ্রহণকারী পাকিস্তানী বংশোদ্ভূত ওমানের আন্তর্জাতিক ক্রিকেটার। ওমান ক্রিকেট দলের অন্যতম সদস্য তিনি। বর্তমানে দলের অধিনায়কের দায়িত্ব পালন করছেন। দলে তিনি মূলতঃ ডানহাতি ব্যাটসম্যান হিসেবে খেলছেন। পাশাপাশি ডানহাতে মিডিয়াম ফাস্ট বোলিং করে থাকেন। ২০০৫ সালের আইসিসি ট্রফিতে অনেকগুলো খেলায় ব্যাটসম্যান হিসেবে অংশ নেন। পাশাপাশি করাচীর বিভিন্ন দলের পক্ষে প্রথম-শ্রেণীর ক্রিকেটসহ লিস্ট এ ক্রিকেট খেলেছেন। ২০১৬ সালের আইসিসি টি২০ বিশ্বকাপে ওমান দলকে কৃতিত্বের সাথে বাছাইপর্ব থেকে উত্তোরণ ঘটান। ২৫ জুলাই, ২০১৫ তারিখে আইসিসি বিশ্ব টুয়েন্টি২০ বাছাইপর্ব প্রতিযোগিতায় আফগানিস্তানের বিপক্ষে টুয়েন্টি২০ আন্তর্জাতিকে অংশ নেয়ার মাধ্যমে তার অভিষেক ঘটে। ১৩ ফেব্রুয়ারি, ২০১৬ তারিখে আইসিসি বিশ্ব টুয়েন্টি২০ প্রতিযোগিতায় অংশগ্রহণের লক্ষ্যে ওমান ক্রিকেট বোর্ড কর্তৃপক্ষ তাকে অধিনায়কত্ব করে ওমান দলের ১৫ সদস্যের তালিকা প্রকাশ করে। ",সুলতান আহমেদ (ক্রিকেটার),https://bn.wikipedia.org/wiki?curid=476728
42256,476731,"তাহিরি রাজবংশ () ছিল পারস্যের দিহকান বংশোদ্ভূত একটি রাজবংশ।""The Tahirids and Saffarids"", C.E. Bosworth, The Cambridge History of Iran, Vol. 4, ed. Richard Nelson Frye, (Cambridge University Press, 1999), 90-91.""Sectarian and national movements in Iran, Khurasan and Transoxanial during Umayyad in early Abbasid times"", F. Daftary, History of Civilizations of Central Asia, Vol. IV, 57. এই রাজবংশ ৮২১ থেকে ৮৭৩ সাল পর্যন্ত আব্বাসীয় প্রদেশ খোরাসান এবং ৮২০ থেকে ৮৯১ সাল পর্যন্ত বাগদাদ শহর শাসন করেছে। তাহির ইবনে হুসাইন এই রাজবংশের প্রতিষ্ঠাতা। তিনি আব্বাসীয় খলিফা আল-মামুনের একজন শীর্ষ সেনাপতি ছিলেন। প্রথমদিকে খোরাসানের মার্ভে‌ তাদের রাজধানী ছিল। পরে তা নিশাপুর স্থানান্তরিত করা হয়। তাহিরিরা স্বাধীন শাসক ছিল না বরং তারা ছিল আব্বাসীয় খিলাফতের অধীনস্থ। এসত্ত্বেও খোরাসান শাসনের ক্ষেত্রে তাহিরিরা স্বায়ত্তশাসন ভোগ করেছে। তাহিরি রাজবংশের প্রতিষ্ঠাতা তাহির ইবনে হুসাইন খলিফা আল-আমিন ও আল-মামুনের মধ্যকার গৃহযুদ্ধের সময় গুরুত্বপূর্ণ ভূমিকা পালন করেছেন। ইতিপূর্বে তিনি ও তার পূর্বপুরুষরা খোরাসানে কিছু মাত্রায় শাসনাধিকার পেয়েছিলেন। ৮২১ সালে তাহির খোরাসানের গভর্নর হন। এর অল্প কাল পরে তিনি মারা যান। খলিফা এসময় তাহিরের পুত্র তালহাকে গভর্নর হিসেবে নিয়োগ দেন। তালহার শাসনকাল ৮২২ থেকে ৮২৮ পর্যন্ত স্থায়ী ছিল।""Tahirids"", C.E. Bosworth, The Encyclopaedia of Islam, Vol. X, ed. P. J. Bearman, T. Bianquis, C. E. Bosworth, E. van Donzel and W. P. Heinrichs, (Brill, 2000), 104-105. তাহিরের আরেক পুত্র আবদুল্লাহ মিশর ও আরব উপদ্বীপের ওয়ালি হিসেবে নিযুক্ত ছিলেন। তালহার মৃত্যুর পর তাকে খোরাসানের গভর্নর করা হয়। আবদুল্লাহকে তাহিরিদের মধ্যে সবচেয়ে সফল শাসকদের অন্যতম হিসেবে বিবেচনা করা হয় তার শাসনামলে খোরাসানে কৃষির উন্নতি হয়। এছাড়া তিনি জনপ্রিয় ও প্রভাবশালী ছিলেন। Hammuda, Abdul Hamid, H. The History of Independent Islamic States:Tarikh Adduwal Al-Islamiyyah Al-Mustaqillah, al-Dar al-Thaqafiyyah lil-Nashr, Cairo, 2010, p.30-40 ৯ম শতাব্দীতে তিনি ফার্সি ভাষা লেখার জন্য পাহলভি লিপির বদলে আরবি লিপি চালু করেন। ৮৪৫ সালে আবদুল্লাহ মারা যান। এরপর তার পুত্র তাহির ইবনে আবদুল্লাহ তার উত্তরসুরি হন। তার শাসন সম্পর্কে বিস্তারিত জানা যায় না। তবে তার শাসনামলে বিদ্রোহীদের হাতে সিস্তান হাতছাড়া হয়। তাহির ইবনে আবদুল্লাহর পুত্র মুহাম্মদ ইবনে তাহির গভর্নর হওয়ার পর তাহিরি শাসন ভেঙে পড়তে শুরু করে। তাবারিস্তানে দমনমূলক নীতির কারণে এই অঞ্চলের জনতা বিদ্রোহ করে ৮৬৪ সালে স্বাধীন জায়েদি শাসক হাসান ইবনে জায়েদ আল-দাইয়ের সাথে মিত্রতা স্থাপন করে। খোরাসানেও মুহাম্মদ ইবনে তাহিরের শাসন দুর্বল হয়ে পড়েছিল। শেষে ৮৭৩ সালে সাফারিদের হাতে তাহিরিরা উৎখাত হয়। সাফারিরা খোরাসানকে তাদের সাম্রাজ্যভুক্ত করে নেয়।see Hammuda খোরাসানের পাশাপাশি তাহিরিরা বাগদাদের সামরিক গভর্নর হিসেবে দায়িত্ব পালন করেছেন। ৮২০ সালে তাহির সর্বপ্রথম এই পদে নিয়োগ পান। তিনি খোরাসানের উদ্দেশ্যে যাত্রা করার পর তাদের পরিবারের একটি শাখার সদস্য ইসহাক ইবনে ইবরাহিমের হাতে এই দায়িত্ব অর্পণ করা হয়। তিনি ২৫ বছরের বেশি সময় শহর নিয়ন্ত্রণ করেছেন।Bosworth, Clifford Edmund (1996), ""The New Islamic Dynasties"", (New York: Columbia University Press, 1996), 168-9. সামারা শহর নির্মাণের পর খলিফার বাগদাদ ত্যাগ তার শাসনামলে ঘটে।Gordon, Matthew S. (2001), ""The Breaking of a Thousand Swords: A History of the Turkish Military of Samarra (A.H. 200-275/815-889 C.E.),"" Albany, NY: State University of New York Press, p. 47 ff. ৮৪৯ সালে ইসহাক মারা যাওয়ার পর প্রথমে তার দুই পুত্র এবং এরপর তাহিরের নাতি মুহাম্মদ ইবনে আবদুল্লাহ পদ লাভ করেন। ৮৬০ এর দশকে সামারার নৈরাজ্যের সময় আবদুল্লাহ গুরুত্বপূর্ণ ভূমিকা পালন করেছেন। তিনি খলিফা আল-মুসতাইনকে আশ্রয় দিয়েছিলেন এবং আল-মুতাজ বাগদাদ অবরোধ করলে তিনি প্রতিরোধ বাহিনীর নেতৃত্ব দেন। পরের বছর তিনি আল-মুসতাইনকে ক্ষমতাত্যাগে বাধ্য করেন এবং আল-মুতাজকে খলিফা হিসেবে মেনে নেন।Kennedy, Hugh (2001), ""The Armies of the Caliphs: Military and Society in the Early Islamic State,"" London: Routledge, pp. 135-9. তার জীবনের শেষের দিকে বাগদাদে দাঙ্গা সৃষ্টি হয়। তার মৃত্যুর পর অবস্থার আরো অবনতি ঘটে। তার মৃত্যুর পর প্রথমে তার ভাই উবাইদুল্লাহ ও পরে তার আরেক ভাই সুলাইমান তার উত্তরসুরি হন।Yar-Shater, Ehsan, ed. (1985-2007), ""The History of al-Tabari,"" Vols. 1-40, Albany, NY: State University of New York Press, v. XXXV p. 124 ff.; v. XXXVI pp. 3-5, 13 ff. এরপর বাগদাদে শৃঙ্খলা আনয়ন করা হয়। তাহিরিরা আরো দুই দশক শহরের গভর্নর ছিল। ৮৯১ সালে তাহিরিদের পরিবর্তে বদর আল-মুতাদিদি বাগদাদের নিরাপত্তার দায়িত্ব পান। এরপর এই পরিবার তাদের গুরুত্ব হারিয়ে ফেলে। গাঢ় নামগুলো খোরাসানের গভর্নর এবং ইটালিক নামগুলো বাগদাদের গভর্নর নির্দেশ করছে।Kraemer, Joel L (1989), Foreword, in Ehsan Yar-Shater (Ed.), ""The History of al-Tabari, Volume XXXIV: Incipient Decline,"" Albany, NY: State University of New York Press, p. xxviii. ",তাহিরি রাজবংশ,https://bn.wikipedia.org/wiki?curid=476731
42257,476735,"বাংলাদেশ সেনাবাহিনী আন্তর্জাতিক বিজ্ঞান ও প্রযুক্তি বিশ্ববিদ্যালয় জ্ঞান, প্রজ্ঞা ও প্রযুক্তি এই মূলমন্ত্রে উজ্জীবিত বাংলাদেশ সেনাবাহিনী কর্তৃক পরিচালিত একটি বিশ্ববিদ্যালয়। এটি কুমিল্লার ময়নামতি সেনানিবাসে অবস্থিত। বিশ্ববিদ্যালয়টি কুমিল্লা থেকে পশ্চিমেবিশ্ববিদ্যালয়ের ওয়েবসাইট ময়নামতি সেনানিবাসের শহীদ মোস্তফা কামাল গেটে অবস্থিত। সকল বিভাগে ৪ বছর মেয়াদী আন্ডারগ্র্যাজুয়েট বি.এসসি. প্রকৌশল কোর্স এবং বি.এ.(অনার্স) কোর্স চালু রয়েছে: 
 
","বাংলাদেশ সেনাবাহিনী আন্তর্জাতিক বিজ্ঞান ও প্রযুক্তি বিশ্ববিদ্যালয়, কুমিল্লা",https://bn.wikipedia.org/wiki?curid=476735
42258,476745,"জনি লিভার (জন্ম:১৪ আগস্ট ১৯৫৭) হলেন একজন ভারতীয় চলচ্চিত্র অভিনেতা যিনি হিন্দি চলচ্চিত্রে কৌতুক অভিনেতা হিসাবে বেশি পরিচিত। লিভার ভারতে প্রথম স্ট্যান্ড আপ কমেডিয়ান হিসাবে পারফম করেন। লিভার ফিল্মফেয়ার শ্রেষ্ঠ কমেডিয়ান পুরস্কারের জন্য তের বার মনোনীত হন এবং দিওয়ানা মাস্তানা (১৯৯৭) ও দুলহে রাজা (১৯৯৮) চলচ্চিত্রে অভিনয়ের জন্য দুবার ফিল্মফেয়ার পুরস্কার অর্জন করে। তিনি ১৯৮৪ সালে চলচ্চিত্রে কাজ শুরু করেন এবং এ যাবত ১০০ এর বেশি চলচ্চিত্রে অভিনয় করেছেন।Comedy is serious business: Johnny Lever - The HinduJohnny Lever feels his talent is under-utilised - Hindustan Times জনি লিভার সুজাতাকে বিয়ে করেন। তাদের ২ সন্তান রয়েছে। ১ মেয়ে জ্যামি লিভারও একজন স্ট্যান্ডআপ কমেডিয়ান এবং ১ ছেলের নাম জেসি। লিভার একজন খ্রিষ্টান ধর্মের অনুসারী। এ সম্পর্কে তিনি বলেন:  It was God’s will. I had always been a religious person, but one incident changed my life. My son was diagnosed with cancer. I was helpless and turned to God for help. I stopped working in films and spent all my time praying for him. Ten days later, when he was taken for a test, the doctors were surprised because the cancer had vanished. It was the beginning of a new life for me. ",জনি লিভার,https://bn.wikipedia.org/wiki?curid=476745
42259,476747,"২০১৬ সালের আইসিসি বিশ্ব টুয়েন্টি২০ প্রতিযোগিতা উপলক্ষে সর্বমোট ১৮টি প্রস্তুতিমূলক খেলা অনুষ্ঠিত হয়। অংশগ্রহণকারী সকল দল ৪ থেকে ১৮ মার্চের মধ্যে এ খেলাগুলোয় প্রতিদ্বন্দ্বিতা করে।ICC World Twenty20 warm-up matches at Cricbuzz (ইংরেজি ভাষায়)।  
",২০১৬ আইসিসি বিশ্ব টুয়েন্টি২০ প্রস্তুতিমূলক খেলা,https://bn.wikipedia.org/wiki?curid=476747
42260,476751,"ফটকি নদী বাংলাদেশের দক্ষিণ-পশ্চিমাঞ্চলের মাগুরা ও ঝিনাইদহ জেলার একটি নদী। নদীটির দৈর্ঘ্য ৪৯ কিলোমিটার, গড় প্রস্থ ৩৫ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক ফটকি নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৫৫।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৫১-৫২, ISBN 984-70120-0436-4. ফটকি নদীটি মাগুরা জেলার মাগুরা সদর উপজেলার হাজরাপুর ইউনিয়ন এলাকায় প্রবহমান নবগঙ্গা নদী হতে উৎপত্তি লাভ করেছে। অতঃপর এই নদীর জলধারা একই জেলার শালিখা উপজেলার গঙ্গারামপুর বুনাগাতি ইউনিয়ন 
সদর উপজেলার কুল্লিয়া কুচিয়ামোড়া হয় আড়পাড়া পর্যন্ত প্রবাহিত হয়ে চিত্রা নদীতে নিপতিত হয়েছে। বর্ষাকালে নদীটিতে স্বাভাবিকের চেয়ে পানির প্রবাহ অধিক মাত্রায় বৃদ্ধি পায়। এ সময় নদীর তীরবর্তী অঞ্চল বন্যার পানিতে প্লাবিত হয়। নদীটির ভাটি অঞ্চল জোয়ার ভাটার প্রভাবে প্রভাবিত। 
 
",ফটকি নদী,https://bn.wikipedia.org/wiki?curid=476751
42261,476753,"বগী নদী বাংলাদেশের দক্ষিণ-পশ্চিমাঞ্চলের বাগেরহাট জেলার একটি নদী। নদীটির দৈর্ঘ্য ৪ কিলোমিটার, গড় প্রস্থ ১২০ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক বগী নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৫৬।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৫২, ISBN 984-70120-0436-4. বগী নদীটি বাগেরহাট জেলার শরণখোলা উপজেলার শরণখোলা রেঞ্জ ইউনিয়ন এলাকায় প্রবহমান ভোলা নদী হতে উৎপত্তি লাভ করেছে। অতঃপর এই নদীর জলধারা একই জেলার একই উপজেলায় প্রবাহিত হয়ে বলেশ্বর নদীতে নিপতিত হয়েছে। নদীতে সারাবছর পানিপ্রবাহ পরিদৃষ্ট হয় এবং ছোটবড় নৌযান চলাচল করে। তবে বর্ষাকালে নদীটিতে স্বাভাবিকের চেয়ে পানির প্রবাহ অধিক মাত্রায় বৃদ্ধি পায়। এ সময় নদীর তীরবর্তী অঞ্চল বন্যার পানিতে প্লাবিত হয়। নদীটি জোয়ার ভাটার প্রভাবে প্রভাবিত। 
 
",বগী নদী,https://bn.wikipedia.org/wiki?curid=476753
42262,476756,"বার্নার্ড মার্টিনাস সোলজ (; জন্ম: ১০ মার্চ, ১৯৯০) কারাস অঞ্চলের কিটম্যানশুপে জন্মগ্রহণকারী নামিবিয়ার ক্রিকেটার। নামিবিয়া ক্রিকেট দলের অন্যতম সদস্য তিনি। ডানহাতে ব্যাটিংয়ের পাশাপাশি ধীরগতিতে বামহাতে অর্থোডক্স বোলিং করেন বার্নার্ড সোলজ। চার বছরের বড় ভাই নিকোলাস সোলজও ২০০৪ সাল থেকে জাতীয় দলে খেলছেন। ২০০৮ সালের আইসিসি অনূর্ধ্ব-১৯ বিশ্বকাপে নামিবিয়ার অনূর্ধ্ব-১৯ দলের সদস্য মনোনীত হন। দক্ষিণ আফ্রিকার বিপক্ষে প্রস্তুতিমূলক খেলার মাধ্যমে ক্রিকেটে অভিষেক ঘটে তার। প্রতিযোগিতার পাঁচ খেলায় অংশ নিয়ে ৬ উইকেট পান। এছাড়াও দুই রান তোলেন যা অপরাজিত অবস্থায় ছিল। অক্টোবর, ২০০৮ সালে নর্থ ওয়েস্টের বিপক্ষে প্রথম-শ্রেণীর ক্রিকেটে অভিষেক ঘটে। কিন্তু উদ্বোধনী ইনিংসে দ্বিতীয় বল খেলেই শূন্য রানে আউট হন। ২০১৪-১৫ মৌসুমে বোল্যান্ডের বিপক্ষে ৮/১১৬ ও ৫/৬৬ লাভ করেন। ",বার্নার্ড সোলজ,https://bn.wikipedia.org/wiki?curid=476756
42263,476757,"রজত শর্মা () হচ্ছেন ভারতীয় হিন্দি চ্যানেল ইন্ডিয়া টিভির একজন চেয়ারম্যান এবং প্রধান সম্পাদক। তিনি ভারতের প্রসিদ্ধ ও শক্তিশালী সাংবাদিকদের মধ্যে অন্যতম। শর্মা সম্প্রতি চেয়ারম্যান ও ভারতীয় টিভি চ্যানেল ইন্ডিয়া টিভির ‘প্রধান সম্পাদক’ হওয়ার সাথে সাথে ""আজ কি বাত"" (আজকের কথা) সংবাদ বুলেটিনের উপস্থাপকও বটে। তিনি ""আপ কি আদালত"" (বাংলায়ঃ আপনার আদালত) নামের একটি টেলিভিশন অনুষ্ঠানও পরিচালনা এবং উপস্থাপনা করেন। ২০১৫ সালের ডিসেম্বরে ‘আপ কি আদালত’ অনুষ্ঠানটির ২১ বছর বর্ষপূর্তি পালন করা হয় এবং এতে বড় তারকা যেমন শাহ্‌রুখ খান, সালমান খান ও আমির খানকে এক মঞ্চে দেখা যায়। প্রধানমন্ত্রী নরেন্দ্র মোদি, বিজেপির সভাপতি অমিত শাহ্‌ ও অর্থমন্ত্রী অরুণ জেটলি’র সাথে তাঁর সখ্যতা রয়েছে বলা হয়। শর্মা এবিভিপি’র ও বিজেপি’র ছাত্র সংগঠনের একজন উল্লেখযোগ্য ভালো যোগাযোগ রক্ষাকারী সক্রিয় ছাত্র রাজনীতিবিদ ছিলেন। রজত শর্মা (জন্ম ১৮ই ফেব্রুয়ারি, ১৯৫৭) প্রকৃতপক্ষে দিল্লীর এবং তাঁর পরিবার দারিদ্রতার নিচে বসবাস করত।http://www.afaqs.com/news/story/31145_Defining-Moments-Rajat-Sharma-A-dif-climb তিনি টিভি প্রডিউসার রিতু ধাওয়ানকে বিয়ে করেন।http://rajatsharma.in/my-life/
রজত শর্মাকে ২৩ আগস্ট, ২০১৪ সালে রোহিনী, নয়া দিল্লী’তে পূর্ব জোশিপুরার (যিনি পেটা’র সিইও) সাথে ‘তরুণ ক্রান্তি পুরস্কার’ প্রদান করা হয়। সংস্কৃতি ও শিক্ষায় ভারত সরকার রজত শর্মাকে পদ্ম ভূষণ উপাধি প্রদান করে। ৩০ মার্চ ২০১৫ সালে প্রণব মূখার্জির কাছ থেকে তিনি পদ্মা ভূষণ গ্রহণ করেন।
",রজত শর্মা,https://bn.wikipedia.org/wiki?curid=476757
42264,476760,"বুড়িশ্বর নদী বা পায়রা নদী বাংলাদেশের দক্ষিণ-পশ্চিমাঞ্চলের বরিশাল, পটুয়াখালী ও বরগুনা জেলার একটি নদী। নদীটির দৈর্ঘ্য ৯০ কিলোমিটার, গড় প্রস্থ ১২০০ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক বুড়িশ্বর-পায়রা নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৫৭।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৫০, ISBN 984-70120-0436-4. বুড়িশ্বর-পায়রা নদীটি বরিশাল জেলার বাকেরগঞ্জ উপজেলার কলসকাটি ইউনিয়ন এলাকায় প্রবহমান পাণ্ডব নদী হতে উৎপত্তি লাভ করেছে। অতঃপর এই নদীর জলধারা আঙ্গারিয়া, লেবুখালি, পাঙ্গাসিয়া, ইটবাড়িয়া, ছোটবিঘাই, বড়বিঘাই, আয়লা পাটকাটা, আমতলী পৌরসভা, বুড়িরচর, আড়পাঙ্গাসিয়া এবং পাঁচকোরালিয়া ইউনিয়ন অতিক্রম করে বরগুনা জেলার আমতলী উপজেলার বড়বগী ইউনিয়ন পর্যন্ত প্রবাহিত হয়ে বঙ্গোপসাগরে নিপতিত হয়েছে। নদীটির উজানের তুলনায় ভাটির দিক অধিক প্রশস্ত। নদীতে সারাবছর পানিপ্রবাহ পরিদৃষ্ট হয় এবং ছোটবড় নৌযান চলাচল করে। তবে বর্ষাকালে নদীটিতে স্বাভাবিকের চেয়ে পানির প্রবাহ অধিক মাত্রায় বৃদ্ধি পায়। এ সময় নদীর তীরবর্তী অঞ্চল বন্যার পানিতে প্লাবিত হয়। নদীটি জোয়ার ভাটার প্রভাবে প্রভাবিত। এই নদী বাংলাদেশ অভ্যন্তরীণ নৌপরিবহন কর্তৃপক্ষ কর্তৃক দ্বিতীয় শ্রেণির নৌপথ হিসেবে স্বীকৃত। ",বুড়িশ্বর নদী,https://bn.wikipedia.org/wiki?curid=476760
42265,476766,"মাইকেল জেমস ডি ভেনুতো (; জন্ম: ১২ ডিসেম্বর, ১৯৭৩) ইতালীয় বংশোদ্ভূত ও তাসমানিয়ার হোবার্টে জন্মগ্রহণকারী সাবেক অস্ট্রেলীয় আন্তর্জাতিক ক্রিকেট তারকা। অস্ট্রেলিয়া ক্রিকেট দলের অন্যতম সদস্য ছিলেন তিনি। দলে তিনি মূলতঃ বামহাতি উদ্বোধনী ব্যাটসম্যান হিসেবে খেলতেন। ঘরোয়া প্রথম-শ্রেণীর ক্রিকেটে তাসমানিয়ান টাইগার্সের প্রতিনিধিত্ব করেন মাইকেল ডি ভেনুতো। ১৯৯০-এর দশকে দুর্দণ্ড প্রতাপে তাসমানিয়ার পক্ষে খেলেছেন। ফলশ্রুতিতে অস্ট্রেলিয়া জাতীয় ক্রিকেট দলের পক্ষে একদিনের আন্তর্জাতিকে প্রতিনিধিত্ব করার জন্য আমন্ত্রণ লাভ করেন। কিন্তু নয়টি খেলায় অংশ নেয়ার পর দল থেকে বাদ পড়েন তিনি। তাসমানিয়ার দলীয় সঙ্গী জেমি কক্স, ডেন হিলস ও শন ইয়ংয়ের ন্যায় সমসাময়িক খেলোয়াড়দের সাথে তিনিও আন্তর্জাতিক ক্রিকেটে সফলতা লাভ করতে পারেননি। ঐ সময় অস্ট্রেলিয়া জাতীয় দল বৈশ্বিক ক্রিকেটে একচ্ছত্র প্রাধান্য বিস্তার করেছিল। ফলে দলের সদস্য হওয়া বেশ কঠিনতর ছিল। অস্ট্রেলিয়ার পক্ষে আন্তর্জাতিক ক্রিকেট থেকে অবসর নিলেও কাউন্টি ক্রিকেটে খেলা চালিয়ে যান। অতঃপর জুলাই, ২০১২ সালে ডারহাম কাউন্টি ক্রিকেট ক্লাব থেকে অবসর নেন। এরপূর্বে কাউন্টিতে ডার্বিশায়ার ও সাসেক্সের পক্ষে খেলেন তিনি। ডারহাম থেকে অবসর নেয়ার পর অস্ট্রেলিয়ার তৎকালীন প্রধান কোচ মিকি আর্থারের পরিচালনায় পূর্ণাঙ্গকালীন ব্যাটিং কোচের দায়িত্ব পান তিনি। জানুয়ারি, ২০১৬ সালে দায়িত্বপ্রাপ্ত কোচ ড্যারেন লেহম্যান অসুস্থ হলে তিনি দলকে নিয়ে ভারত সফরে যান ও টি২০ আন্তর্জাতিকে দলকে পরিচালনার দায়িত্ব পান। ২০১৬ সালের আইসিসি বিশ্ব টুয়েন্টি২০ প্রতিযোগিতায় অংশগ্রহণের লক্ষ্যে ৯ ফেব্রুয়ারি, ২০১৬ তারিখে ক্রিকেট অস্ট্রেলিয়া কর্তৃপক্ষ দলের সদস্যদের তালিকা প্রকাশ করা হয়। এতে তাকে দল পরিচালনার দায়িত্ব দেয়া হয়। ২০১৬ সালের শুরুর দিকে গ্রাহাম ফোর্ড সারে ক্লাবের প্রধান কোচের পদ থেকে ইস্তফা দিলে তাকে এ পদে মনোনয়ন দেয়া হয়।Michael di Venuto: Surrey appoint Australian as head coach Retrieved 29 February 2016 ইতালীয় পাসপোর্ট ধারণ করায় কাউন্টি ক্রিকেটে খেলতে অসুবিধে হয়নি তার। এরফলে ২০১২ সালের আইসিসি বিশ্ব টুয়েন্টি২০ বাছাইপর্বে ইতালি দলের সদস্যরূপে অভিষেক ঘটে তার। তার বড় ভাই পিটারও ইতালির পক্ষে ইউরোপীয় ক্রিকেট চ্যাম্পিয়নশীপে খেলেছেন। 
",মাইকেল ডি ভেনুতো,https://bn.wikipedia.org/wiki?curid=476766
42266,476767,"১৯৭৩ সালে বাংলাদেশে মুক্তিপ্রাপ্ত চলচ্চিত্রের তালিকা। এ বছর ৩০টি চলচ্চিত্র মুক্তি পায়। 
",১৯৭৩ সালের বাংলাদেশী চলচ্চিত্রের তালিকা,https://bn.wikipedia.org/wiki?curid=476767
42267,476771,"নেহেমিয়া ওধিয়াম্বো এগোচি (; জন্ম ৭ আগস্ট ১৯৮৪) একজন কেনীয় ক্রিকেটার। তিনি কেনিয়ার হয়ে একদিনের আন্তর্জাতিক ক্রিকেট খেলেন। তিনি ক্রিকেটার লামেক অনায়াঙ্গা, জেমস এগোচি এবং শেম এগোচির ভাই। ওধিয়াম্বো অপর দুই ভাই জেমস এগোচি এবং শেম এগোচির সঙ্গে কেনিয়ার হয়ে ক্রিকেট বিশ্বকাপ খেলেন, যেটি অনুষ্ঠিত হয়েছিল যৌথভাবে বাংলাদেশ, ভারত এবং শ্রীলঙ্কাতে ১৯ ফেব্রুয়ারি থেকে ২ এপ্রিল ২০১১ সালে।Profile espncricinfo Retrieved 20 March 2011
",নেহেমিয়া ওধিয়াম্বো,https://bn.wikipedia.org/wiki?curid=476771
42268,476781,"ডেসলোরাটাডিন () হচ্ছে দ্বিতীয় প্রজন্মের ট্রাইসাইক্লিক H1 রিসেপ্টর ব্লকার বা এন্টিহিস্টামিন যা অ্যালার্জির চিকিৎসায় ব্যবহৃত হয়। এটি লোরাটাডিন এর সক্রিয় মেটাবোলাইট।  ডেসলোরাটাডিন অ্যালার্জি জনিত সর্দি ও এর ফলে নাক বন্ধ হয়ে যাওয়ার চিকিৎসায় ব্যবহার করা হয়।  এটি লোরাটাডিনের প্রধান মেটাবোলাইট এবং নিরাপত্তা ও কার্যকারিতার দিক থেকে এই দুটি ওষুধের অনেক মিল রয়েছে।  প্রধান পার্শ্বপ্রতিক্রিয়াসমুহ হলো মাথা ব্যথা, ক্লান্তি, মুখ শুকিয়ে যাওয়া, পেটের সমস্যা যেমন ক্ষুধামন্দা, বমি ভাব। এছাড়া কিছু বিরল পার্শ্বপ্রতিক্রিয়া আছে যেমন মাংসপেশিতে ব্যথা, হ্যালুচিনেশন।  ডেসলোরাটাডিন সুনির্দিষ্টভাবে H1 রিসেপ্টর কে ব্লক করে ফলে হিস্টামিন আর কাজ করতে পারেনা।  এটি মাস্ক্যারিনিক এসিটাইলকোলিন রিসেপ্টরের সকল সাবটাইপের বিরুদ্ধে কাজ করতে পারে। এটি দীর্ঘক্ষণ কাজ করতে পারে তবে ব্লাড-ব্রেন ব্যারিয়ার কে ক্রস করে সেন্ট্রাল নার্ভাস সিস্টেমে প্রবেশ করতে পারেনা ফলে এটি খেলে ঝিমুনি হয় না।  এই ওষুধটি আমেরিকার খাদ্য ও প্রশাসন বিভাগ প্রেগন্যান্সি ক্যাটাগরি ""C"" তে অন্তর্ভুক্ত করেছে। প্রাণীর উপর গবেষণায় ভ্রূণের উপর ক্ষতিকর প্রভাবের প্রমান পাওয়া গিয়েছে তবে মানুষের উপর কোন গবেষণা তথ্য নেই; তাই গর্ভাবস্থায় ব্যবহার না করায় ভালো। কিডনি ও লিভারের রোগী, ৬ মাসের কম বয়সী বাচ্চা, মৃগী রোগী, বৃদ্ধ বয়স্ক, গর্ভবতী ও দুগ্ধদানকারী মায়েদের ক্ষেত্রে সতর্কতার সাথে ব্যবহার করা উচিত।  ",ডেসলোরাটাডিন,https://bn.wikipedia.org/wiki?curid=476781
42269,476814,"লিয়ারি নিকোলাস কনস্ট্যান্টাইন, ব্যারন কনস্ট্যান্টাইন (; জন্ম: ২১ সেপ্টেম্বর, ১৯০১ - মৃত্যু: ১ জুলাই, ১৯৭১) ত্রিনিদাদের দিয়েগো মার্টিনের পেটিট ভ্যালি এলাকায় জন্মগ্রহণকারী বিখ্যাত ওয়েস্ট ইন্ডিয়ান ক্রিকেটার, আইনজীবী ও রাজনীতিবিদ ছিলেন। ত্রিনিদাদ ও টোবাগোর হাই কমিশনার হিসেবে যুক্তরাজ্যে দায়িত্ব পালন করেন লিয়ারি কনস্ট্যান্টাইন। দ্বিতীয় বিশ্বযুদ্ধের পূর্ব-পর্যন্ত তিনি ১৮ টেস্টে অংশ নিতে পেরেছেন। ওয়েস্ট ইন্ডিজের ক্রিকেটের ইতিহাসে প্রথম উইকেট লাভের কৃতিত্ব অর্জন করেন। জাতিগত বৈষম্যের বিপক্ষে আইনি লড়াইয়ে ভূমিকা নেন। পরবর্তীকালে ব্রিটেনে জাতিগত সম্পর্ক আইন প্রণয়নে সোচ্চার ছিলেন। ১৯৬২ সালে নাইট উপাধিতে ভূষিত হন তিনি। ধারাভাষ্যকারেরা মার্টিনডেল ও লেসলি হিল্টনের পাশে তাঁর একযোগে পেস বোলিং আক্রমণ কার্য পরিচালনার বিষয়টির সাথে ১৯৭০ ও ১৯৮০-এর দশকে বিখ্যাত ওয়েস্ট ইন্ডিয়ান পেস জুটির সাথে তুলনা করেন যা পথিকৃতের ভূমিকায় অবতীর্ণ হয়েছিল। ১৯৪০ সালে উইজডেন কর্তৃক বর্ষসেরা ক্রিকেটার মনোনীত হন তিনি। পরিবারের দ্বিতীয় ও তিন ভাইয়ের মধ্যে জ্যেষ্ঠ ছিলেন তিনি। Mason, p. 3. তাঁর বাবা লেব্রান কনস্ট্যান্টাইন এক দাসের নাতি ছিলেন। ১৯০৬ সালে তাঁর পরিবার স্থানান্তরিত হয়।Howat (1976), p. 26. দ্বীপে লেব্রান ক্রিকেটার হিসেবে সুখ্যাতি অর্জন করেন ও প্রথম-শ্রেণীর ক্রিকেটে ত্রিনিদাদের প্রতিনিধিত্ব করেন। এছাড়াও দুইবার ওয়েস্ট ইন্ডিজ দলের সদস্যরূপে ইংল্যান্ড সফর করেন।Mason, pp. 2–3.Howat (1976), p. 23. ম্যানি মার্টিনডেলের সাথে ওয়েস্ট ইন্ডিজের শুরুর দিকের ফাস্ট বোলারদের রাজত্ব কায়েমে নেতৃত্ব দেন। ওয়েস্ট ইন্ডিজের বোলিং আক্রমণ অনেকাংশেই তার উপর নির্ভর করতো। শৈশবকাল থেকেই তাঁর মাঝে ক্রিকেটের প্রতি প্রবল আগ্রহ লক্ষ্য করা গিয়েছিল। ১৯২৩ ও ১৯২৮ সালে ওয়েস্ট ইন্ডিজ দলের সাথে ইংল্যান্ড সফরে যান। ত্রিনিদাদে কৃষ্ণাঙ্গদের সুযোগ-সুবিধার অভাবে অসুখী ছিলেন তিনি। ফলশ্রুতিতে উন্নততর কর্মজীবনের সন্ধানে ইংল্যান্ডে যান। ১৯২৮ সালের সফরে ল্যাঙ্কাশায়ার লীগে নেলসন ক্লাবের সাথে পেশাদারী পর্যায়ে চুক্তিবদ্ধ হন। ১৯২৯ থেকে ১৯৩৮ সালের মধ্যে ক্লাবে চমকপ্রদ ভূমিকার পাশাপাশি ইংল্যান্ড ও অস্ট্রেলিয়ায় দলের সাথে গমন করেন। তাস্বত্ত্বেও অন্যান্য স্তরের ক্রিকেটের তুলনায় টেস্টে সফলতা পেয়েছেন কম। ডিসেম্বর, ১৯৩০ সালে ওয়েস্ট ইন্ডিজ ক্রিকেট দলের সদস্যরূপে নিউজিল্যান্ড সফরে যান। প্রস্তুতিমূলক খেলায় তাসমানিয়ার বিপক্ষে তিনি ৬৫ মিনিটে ১০০ রান রান তুলেন।Findley, R. ""Pickett's death marks a record innings"", ""Sunday Tasmanian"", 8 February 2009, p. 73. ঐ ইনিংসে তিনি লরি ন্যাশের শিকারে পরিণত হয়েছিলেন তিনি। সফরে তিনি তিনবার পাঁচ উইকেট লাভ করেছিলেন। এছাড়াও, পাঁচবার পঞ্চাশোর্ধ্ব রান সংগ্রহ করেন।Howat (1976), p. 66. ১৯৩৩ সালে জ্যাকি গ্র্যান্টের নেতৃত্বে ওয়েস্ট ইন্ডিজ দল পুণরায় ইংল্যান্ড গমন করে। ঐ সময় কনস্ট্যান্টাইন ল্যাঙ্কাশায়ার লীগে নেলসনের পক্ষে খেলার জন্য চুক্তিবদ্ধ ছিলেন। সফর আয়োজকেরা আশাবাদী ছিলেন যে, ল্যাঙ্কাশায়ার লীগে অংশগ্রহণকারী লিয়ারি কনস্ট্যান্টাইনকে নেলসন কর্তৃপক্ষ বড় ধরনের খেলায় ছাড় দিবেন। কিন্তু, এর ব্যতয় ঘটে। ঐ গ্রীষ্মে কেবলমাত্র পাঁচটি খেলা থেকে বঞ্চিত ছিলেন। শুরুতে তিনি ও ম্যানি মার্টিনডেল এমসিসির প্রথম ইনিংসের ১০ উইকেটের নয়টিতে ভাগ বসান। তবে, উভয় বোলারই এমসিসি ব্যাটসম্যানদেরকে শর্ট বোলিংয়ের কারণে গণমাধ্যমে সমালোচনার পাত্রে পরিণত হয়েছিলেন।Frith, p. 358. লর্ডসে সিরিজের প্রথম টেস্ট খেলার জন্য নেলসন থেকে কনস্ট্যান্টাইনকে ছাড়া হয়নি। ইংল্যান্ড খুব সহজেই ইনিংস ব্যবধানে জয় তুলে নেয়। স্বাগতিক দল নিজেদের উপযোগী করে পিচ প্রস্তুত করায় ওয়েস্ট ইন্ডিয়ান অধিনায়ক জ্যাকি গ্রান্ট বেশ দুশ্চিন্তাগ্রস্ত ছিলেন। ফাস্ট বোলিংয়ের কার্যকারীতা না থাকার কথা ভেবে তিনি কনস্ট্যান্টাইনকে বডিলাইন বোলিং করার নির্দেশ দেন। গ্রান্ট ও কনস্ট্যান্টাইন এ বিষয়ে বিশদ আলোচনা করে দ্বিতীয় টেস্টে বডিলাইন বোলিং করার সিদ্ধান্ত নেন।Howat, p. 102. তবে, এ কৌশলটি তেমন কার্যকারীতা পায়নি। সিরিজের দ্বিতীয় টেস্টে ম্যানি মার্টিনডেল ও লিয়ারি কনস্ট্যান্টাইনের পেস আক্রমণ সামাল দিতে ইংল্যান্ড দল ব্যতিব্যস্ত হয়ে পড়ে। এ অবস্থায় ইংরেজ অধিনায়ক ডগলাস জারদিন দীর্ঘ পাঁচ ঘন্টা ক্রিজে অবস্থান করতে সক্ষম হন। ওয়েস্ট ইন্ডিজ দল ৩৭৫ রান তুলে। প্রত্যুত্তরে ইংল্যান্ড দল এগিয়ে আসলে মার্টিনডেল ও কনস্ট্যান্টাইন বডিলাইন বোলিং করতে থাকেন। এ দুজন ওভারে চারটি শর্ট বল ফেলতেন ও মাথা সমান উচ্চতায় চলে আসতো। মাঝে-মধ্যে তারা উইকেট লক্ষ্য করে বল ফেলতেন।Frith, p. 357. ইংরেজ ব্যাটসম্যানদের অনেকেই অস্বস্তিকর অবস্থায় নিপতিত হন। মার্টিনডেল দ্রুতগামী বোলার হওয়া সত্ত্বেও কনস্ট্যান্টাইনও সেরা পেস বোলিং করতে থাকেন। বল আরেকটি বোলিং উপযোগী পিচে বেশ ধীরগতিতে আসে ও বডিলাইন কৌশল অবলম্বনের অকার্যকরতা তুলে ধরে। তবে, দর্শকেরা খেলা শেষে বডিলাইনের বিপক্ষে ইংরেজদের কৌশল গ্রহণের বিষয়ে বেশ ঘৃণা প্রকাশ করে।Douglas, pp. 167–68. কিন্তু, সমসাময়িক প্রতিবেদনগুলোয় এ কৌশল গ্রহণের কথা তুলে ধরা হয়নি। দ্য টাইমসের প্রতিবেদনে উল্লেখ করা হয় যে, খেলাটি প্রাণবন্তঃ ছিল। এ বোলিংয়ের ফলে মার্টিনডেল ৫/৭৩ পান। অন্যদিকে, কনস্ট্যান্টাইন মাত্র একটি উইকেট পেয়েছিলেন। ১৯২৮ সালে কনস্ট্যান্টাইনের সংগৃহীত ১০০ উইকেট লাভের মর্যাদা লাভ করেন। তবে, দূর্ভাগ্যবশতঃ কনস্ট্যান্টাইনসহ অন্য কোন কার্যকরী বোলার তাঁকে যথোচিত সহায়তা করেননি।  ১৯৩৪-৩৫ মৌসুমে মেরিলেবোন ক্রিকেট ক্লাব ওয়েস্ট ইন্ডিজ গমন করে। দলটিতে কয়েকজন টেস্ট খেলোয়াড় ও কিছু নতুন খেলোয়াড় চার টেস্টে অংশগ্রহণ করে। স্বাগতিক উপনিবেশ দলের বিপক্ষে তাঁরা খেলে। ত্রিনিদাদের দ্বিতীয় টেস্টে ম্যানি মার্টিনডেল ও লেসলি হিল্টনের সাথে কনস্ট্যান্টাইন যুক্ত হন। বব ওয়াটের বিস্ময়কর অধিনায়কত্বের কারণে এ খেলায় ইংল্যান্ড দল পরাজয়বরণ করতে বাধ্য হয়। টসে জয়লাভ করেও ওয়েস্ট ইন্ডিজকে ব্যাটিংয়ে পাঠান বব ওয়াট। ৩২৫ রানের জয়ের লক্ষ্যমাত্রায় ইংরেজ দল মাঠে নামে। তিনি পুণরায় ব্যাটিং অর্ডার পরিবর্তন করেন। ৭৫/৫ পতন ঘটলে শীর্ষস্থানীয় ব্যাটসম্যানেরা তা পূরণে সক্ষম হননি। জ্যামাইকায় সিরিজের চতুর্থ ও চূড়ান্ত টেস্ট জয়ের মাধ্যমে ওয়েস্ট ইন্ডিজ দল সিরিজ জয় করে। স্থানীয় বীর জর্জ হ্যাডলির অপরাজিত ২৭০ রানের বীরোচিত ইনিংসের সাথে মার্টিনডেল ও কনস্ট্যান্টাইনের ১৩ উইকেট লাভই এর প্রধান কারণ। এ টেস্টে বোলারদের রাজত্ব কায়েম হয়েছিল। সামগ্রীকভাবে এ সিরিজে মার্টিনডেল ওয়েস্ট ইন্ডিয়ানদের মধ্যে বোলিং গড়ে শীর্ষস্থানে আরোহণ করেন। ১২.৫৭ গড়ে ১৯ উইকেট পান তিনি। কনস্ট্যান্টাইন তিন খেলায় ১৩.১৩ গড়ে ১৫ উইকেট ও হিল্টন ১৯.৩০ গড়ে ১৩ উইকেট লাভ করেন। মার্টিনডেল, কনস্ট্যান্টাইন ও হিল্টনের সম্মিলিতভাবে ৬৪ উইকেট পতনের মধ্যে ৪৭টি দখল করেছিলেন। ম্যানলির অভিমত, এ ধরনের ক্রীড়াশৈলী ওয়েস্ট ইন্ডিজের ফাস্ট বোলারদের পথিকৃৎ হয়ে আছে।Manley, p. 45. এ ত্রয়ী বোলারদের কারণেই ওয়েস্ট ইন্ডিজ দল টেস্ট সিরিজ জয় করতে পেরেছে বলে উইজডেন মন্তব্য করে। লীগ ক্রিকেটে অংশগ্রহণকারী কনস্ট্যান্টাইনের ন্যায় তিনিও ১৯৩৯ সালে ওয়েস্ট ইন্ডিজের পক্ষে খেলার জন্য বার্নলি দলের পক্ষে চুক্তি স্থগিত রাখেন। ঐ মৌসুমে ওয়েস্ট ইন্ডিজ দল ইংল্যান্ড গমন করে। কনস্ট্যান্টাইন, ম্যানি মার্টিনডেল ও হিল্টনের সাথে ওয়েস্ট ইন্ডিজের ভীতিকর পেস আক্রমণে নেতৃত্ব দেন। হিল্টনও তাঁর খেলার খৈ হারিয়ে ফেলেছিলেন। কেবলমাত্র কনস্ট্যান্টাইন খেলার ছন্দে ছিলেন। ছয় বছর পূর্বে মার্টিনডেলের ন্যায় তিনি ঐ মৌসুমে ১০৩ উইকেট পান। যুদ্ধের ঘনঘটার কারণে সফরের শেষদিকের খেলাগুলো বাতিল হয়ে যায়। ওভালে অনুষ্ঠিত তৃতীয় টেস্টে কনস্ট্যান্টাইন তাঁর সর্বশেষ প্রথম-শ্রেণীর খেলায় অংশ নেন। লিয়ারি কনস্ট্যান্টাইন তাঁর বিভিন্ন ক্রিকেটবিষয়ক গ্রন্থ প্রকাশ করেছেন। তবে, তাঁর লেখনীর কোনটিতেই লেসলি হিল্টনের দূর্ভাগ্যজনক মৃত্যুর বিষয়ে প্রসঙ্গ টেনে আনেননি। শুধুমাত্র হিল্টনের সমসাময়িক জেফ্রি স্টলমেয়ার সংক্ষিপ্ত আকারে তাঁর সম্পর্কে কলম ধরেছিলেন। শ্রম মন্ত্রণালয়ের অধীনে কল্যাণ কর্মকর্তা হিসেবে দ্বিতীয় বিশ্বযুদ্ধে কাজ করার পর জাতীয় সেবা ও ১৯৫৪ সালে ব্যারিস্টার হন। এছাড়াও সাংবাদিক ও ধারাভাষ্যকার হিসেবেও প্রতিষ্ঠিত করেন নিজেকে। ১৯৫৪ সালে ত্রিনিদাদে ফিরে আসেন। রাজনীতিতে জড়িয়ে পড়েন ও পিপলস ন্যাশনাল মুভমেন্টের প্রতিষ্ঠাকালীন সদস্য ছিলেন তিনি। এরপর ত্রিনিদাদ সরকারের যোগাযোগ মন্ত্রীর দায়িত্ব পালন করেন তিনি। ১৯৬১ ইংল্যান্ডে ত্রিনিদাদের হাইকমিশনার মনোনীত হন ও ১৯৬৪ সাল পর্যন্ত এ দায়িত্ব পালন করেন। চূড়ান্ত বছরে রেস রিলেশন্স বোর্ড, স্পোর্টস কাউন্সিল ও বিবিসি'র বোর্ড অব গভর্নরসে নিযুক্ত ছিলেন। শারীরিক সক্ষমতা কমতে থাকায় এ সকল দায়িত্বের কার্যকারিতা অনেকাংশেই কমে যায় ও ব্রিটিশ এস্টাবলিশের সাথে সংশ্লিষ্ট থাকায় সমালোচনার মুখোমুখি হন। অতঃপর ১ জুলাই, ১৯৭১ তারিখে ৬৯ বছর বয়সে লিয়ারি কনস্ট্যান্টাইনের দেহাবসান ঘটে।  ",লিয়ারি কনস্ট্যান্টাইন,https://bn.wikipedia.org/wiki?curid=476814
42270,476822,"মারিসা ম্যাডেলিন ক্যারল একজন বিখ্যাত আমেরিকান অভিনেত্রী। তিনি ১৯৯৬ সালের ১৮ মার্চে জন্মগ্রহণ করেন। তিনি ২০০৮ সালে সর্বপ্রথম সুইং ভোট নামক চলচ্চিত্রে মলি জনসন চরিত্রে অভিনয় করেন। ক্যারল অসংখ্য হাস্যরসাত্মক চলচ্চিত্র এবং নাটকে অভিনয় করেছেন। ক্যারল সর্বপ্রথম ২০১০ সালে ফ্লিপ্পড নামক চলচ্চিত্রে ক্যালান ম্যাকালফির বিপরীতে প্রধান নারী অভিনেত্রীর ভূমিকায় অভিনয় করেন। ক্যারল ক্যালিফোর্নিয়ার লস অ্যাঞ্জেলেস শহরে জন্মগ্রহণ করেন এবং সেখানেই বড় হন। তার মা একজন গৃহিনী এবং বাবা একজন ঠিকাদার। তার তিনজন ভাই আছে। তাদের নাম যথাক্রমে নেড, জ্যাক এবং ড্যালান। তিনি মাত্র তিন বছর বয়সে মডেলিং শুরু করেন। সাড়ে চার বছর বয়সে শেরম্যান অক্স নামক অনুষ্ঠানে অভিনয়ের মাধ্যমে বিখ্যাত থিয়েটার এজেন্ট ওয়েন্ডির নজরে আসেন।  এরপর থেকে তিনি বিভিন্ন রকমের অনেকগুলো টেলিভিশন অনুষ্ঠানে অভিনয় করেন। এগুলোর মধ্যে উল্লেখযোগ্য কিছু অনুষ্ঠান হচ্ছে এনসিআইএস, কোল্ড কেইস, গ্রেস এনাটমি, লাই টু মি, নাইট স্টল্কার, ওয়ান্টেড এবং লস্ট অন্যতম। তাকে সর্বপ্রথম দ্যা সান্টা ক্লস ৩ঃ দ্যা অ্যাসক্যাপ ক্লস এবং রেসিডেন্ট ইভিলঃ এক্সটিঙ্কসন নামক চলচ্চিত্রে দেখা যায়। তিনি ২০০৮ সালে সর্বপ্রথম সুইং ভোট নামক চলচ্চিত্রে প্রধান চরিত্রে অভিনয় করেন। অতঃপর ২০১০ সালে জ্যাকি চ্যানের বিপরীতে দ্যা স্পাই নেক্সট ডোর নামক চলচ্চিত্রে অভিনয় করেন। একই সালে তিনি মিস্টার প্রপারস পেঙ্গুইন্স নামক চলচ্চিত্রে অভিনয় শুরু করেন। তাছাড়া ২০১০ সালে তার সবচেয়ে বিখ্যাত চলচ্চিত্রটি হচ্ছে ওয়েন্ডেলিন ভ্যান ড্রানিনের বইয়ের উপর নির্মিত বিখ্যাত চলচ্চিত্র ফ্লিপড। এছাড়াও তিনি অনেকগুলো বাণিজ্যিক বিজ্ঞাপনচিত্রে অভিনয় করেন। এদের মধ্যে সাবওয়ে, আল্লস্টেট, অ্যাভেরি নোটট্যাবস, মিস্টার ক্লিন এবং ক্যাম্প রকের ব্যাক টু স্কুল অন্যতম। ২০১৩ সালের ১৪ ফেব্রুয়ারি ঘোষণা দেয়া হয় যে, তিনি সিডব্লিউ কর্তৃক পরিচালিত ব্লিঙ্ক নামক নাটকে প্রধান নারী চরিত্রে অভিনয় করবেন। ",ম্যাডেলিন ক্যারল,https://bn.wikipedia.org/wiki?curid=476822
42271,476832,"পূর্বে গোরগাবুরুকে অযোধ্যা পাহাড়ের সর্বোচ্চ শৃঙ্গ ধরা হতো। এর উচ্চতা ৬৭৭ মিটার। এটিই দক্ষিণবঙ্গের দ্বিতীয় সর্বোচ্চ শৃঙ্গ। এটি ছোটনাগপুর মালভূমির অংশ। অযোধ্য পহাড় তথা গোরগাবুরু পাহাড় ঘিরে পর্যটন কেন্দ্র গড়ে উঠেছে। এটি এখানকার জনপ্রিয় পর্যটন কেন্দ্র।
",গোর্গাবুরু পাহাড়,https://bn.wikipedia.org/wiki?curid=476832
42272,476850,"লোরাটাডিন () হচ্ছে দ্বিতীয় প্রজন্মের প্রান্তীয় হিস্টামিন H1 রিসেপ্টর ব্লকার যা অ্যালার্জির চিকিৎসায় ব্যবহৃত হয়। গঠনগত দিক দিয়ে এটি ট্রাইসাইক্লিক অ্যান্টিডিপ্রেস্যান্ট যেমন ইমিপ্রামিন এর সাথে খুবই মিল এবং অ্যাটিপিক্যাল অ্যান্টিসাইকোটিক যেমন কুইটিয়াপাইন এর সাথে কিছুটা মিল রয়েছে।  লোরাটাডিন আবিষ্কার হয় ১৯৮১ সালে এবং বাজারে আসে ১৯৯৩ সালে  এটি বিশ্ব স্বাস্থ্য সংস্থার জরুরি ওষুধ এর তালিকায় রয়েছে। অ্যালার্জির উপসর্গ যেমন হাই ফিভার, আরটিকেরিয়া, অ্যালার্জিক রাইনাইটিস প্রভৃতি উপশমের জন্য ব্যবহার করা হয়।  এবং চর্মের অন্যান্য অ্যালার্জির জন্য ব্যবহৃত হয়। লোরাটাডিন অ্যালার্জিক রাইনাইটিসের ক্ষেত্রে নাক ও চোখ উভয়ের উপসর্গসমুহ যেমন নাক দিয়ে পানি পড়া, হাঁচি, চোখের চুলকানি উপশমে সমান কার্যকরী।
সেটিরিজিন এর মত লোরাটাডিন কিমুরাস ডিজিজের চুল্কানির চিকিৎসায় ব্যবহার হয়।  মারাত্বক লিভার অসুখে কম ডোজে দিতে হবে তবে কিডনি রোগীদের ক্ষেত্রে ডোজ কমানোর প্রয়োজন নেই।  দুগ্ধদান করা অবস্থায় লোরাটাডিন খাওয়া যেতে পারে; আমেরিকান পেডিয়াট্রিকস একাডেমী এটাকে L-2 ক্যাটাগরিতে রেখেছে।  আমেরিকায় এটিকে প্রেগন্যান্সি ক্যাটাগরি B তে রাখা হয়েছে অর্থাৎ প্রাণী প্রজনন গবেষণায় ভ্রূণের উপর ক্ষতিকর প্রভাব পাওয়া যায়নি; তবে গর্ভবতী মহিলাদের উপর সুনির্দিষ্ট কোন গবেষণা চালানো হয়নি।  এটি অল্প পরিমাণে ব্লাড-ব্রেন ব্যারিয়ার কে ক্রস করে তাই দ্বিতীয় প্রজন্মের হলেও এটি কিছুটা ঝিমুনি করে তাই এটি খেলে দক্ষতাসম্পন্ন কাজ যেমন গাড়ি চালানোতে সমস্যা হতে পারে। লোরাটাডিন সেবনের পর অ্যালকোহল পরিহার করা উচিত কারণ এটি ঝিমুনি বাড়িয়ে দিবে। 
অন্যান্য পার্শ্বপ্রতিক্রিয়ার মধ্যে আছে মাথা ব্যথা, মুখ শুকিয়ে যাওয়া, চোখে ঝাপসা দেখা, প্রস্রাব আটকিয়ে যাওয়া, বমিভাব, ক্ষুধামন্দা।  লোরাটাডিনের বিপাকক্রিয়া CYP3A4 এনজাইম এর মাধ্যমে সম্পন্ন হয় তাই যে সকল ওষুধ উক্ত এনজাইম কে নিবৃত্ত করে তারা রক্তে লোরাটাডিনের ঘনত্ব বাড়িয়ে দিবে, উদাহরণস্বরুপ বলা যায় কিটোকোনাজোল, সিমেটেডিন, ফিউরানকুমারিন( আঙ্গুর ফলে পাওয়া যায়), ইরাইথ্রোমসিন প্রভৃতি। স্কিন অ্যালার্জি পরীক্ষার ৪৮ ঘন্টা আগে এন্টিহিস্টামিন সেবন বন্ধ করা উচিত নচেৎ ফলাফল ভুল আসবে। রুপাটাডিন একটি দ্বিতীয় প্রজন্মের দীর্ঘক্ষণ ক্রিয়াশীল হিস্টামিন অ্যান্টাগনিস্ট যা নির্দিষ্টভাবে প্রান্তীয় H1 রিসেপ্টরকে বন্ধ করে।
হিস্টামিন অ্যালার্জির জন্য দায়ী। 
",লোরাটাডিন,https://bn.wikipedia.org/wiki?curid=476850
42273,476867,"রহনপুর অষ্টভুজী সমাধিসৌধ গৌড়িয় আমলের অন্যতম প্রাচীন নিদর্শন। এটি বাংলার মুসলিম স্থাপত্যের ইতিহাসে সর্বপ্রথম অষ্টভূজি ভবনের নিদর্শন। গোমস্তাপুর উপজেলার সদর দপ্তর রহনপুরের উত্তর প্রান্তের নওদা বুরুজের ঠিক দক্ষিণ পাশের ১ কি: মি: দুরে অপেক্ষাকৃত উঁচু ভুমির উপর এ অষ্টভূজ সমাধিসৌধটি অবস্থিত। সমাধিসৌধের বাইরের দিক থেকে পরিমাপ ২৬.৫২ মিটার। ভবনটির প্রত্যেকটি বাহু ১.৩৭ মিটার পুরু এবং ৪.৩৪ মিটার দীর্ঘ। প্রত্নতাত্বিক অধিদপ্তর কর্তৃক সংরক্ষন ও সংস্কারের পূর্বে গৌড়িয়া ইট দ্বারা নির্মিত এ ভবনটি বেশ জীর্ণ অবস্থায় ছিলো। অষ্টকোণাকারে নির্মিত এ ক্ষুদ্র সমাধিসৌধের উত্তর, দক্ষিণ, পূর্ব ও পশ্চিমে রয়েছে ৪টি খিলানযুক্ত প্রবেশ পথ। সমাধিসৌধের একটি মাত্র গম্বুজ যা অষ্টদেয়াল পিপা আকৃতির হয়ে উর্ধে উঠে গম্বুজের ভার বহন করছে। দরজার উভয় পাশের দেয়ালে সুন্দর প্যানেলিং এর কারুকাজ রয়েছে। প্রত্যেক দরজার দু পাশে শোভাবর্ধক সরু মিনার স্থাপিত। প্রতি দরজার উপরে ৯ টি করে খিলান রয়েছে, দরজার নকশা এর মধ্যে মধ্যবর্তিটিতে শাপলা ফুল অঙ্কিত রয়েছে। এর অনুভুমিক প্যারাপেট বদ্ধ মেরলনের সারি দ্বারা অলংকৃত। সমাধিসৌধের অভ্যন্তরে গম্বুজ ও নিম্নদেশে বিচিত্র নকশা ও ছোট ছোট কুলুংগি রয়েছে। ক্ষুদ্রাকৃতির কুলুংগিগুলো সম্ভবত বাতি রাখার জন্য ব্যবহৃত হত। গম্বুজের পার্শ্বদেশে পদ্মফুল এবং কেন্দ্র বিন্দুতে কলসচুড়া শোভিত রয়েছে। প্রাচীন এ সমাধিসৌধটি স্থাপত্য শৈলীগত দিক থেকে সপ্তদশ শতাব্দীর দিকে মুঘল রীতিতে নির্মিত বলে অনুমিত হয়। তবে কি উদ্দেশ্যে ভবনটি নির্মিত হয়েছিলো তা পরিস্কারভাবে জানা যায়নি। স্থানীয়ভাবে ধারনা করা হয় এটি কোন সমাধি সৌধ ছিলো। অবশ্য বর্তমানে শবাধারের কোন আলামত বা চিহ্ন নাই। কিন্তু চতুর্পার্শ্বের দরজা দেখে এটা কোন ওলির মাজার সদৃশ বলে মনে হয়। কারণ প্রাচীন ইমারতগুলির মধ্যে অধিকাংশ বিলুপ্তি ঘটেছে। শুধু পবিত্র স্থাপনা গুলি আজো টিকে আছে। ঐতিহাসিক আবুল কালাম মোহাম্মদ যাকারিয়া ইমারতটিকে একটি মাজার বলে উল্লেখ করেন। এটি সপ্তদশ-অষ্টাদশ শতাব্দীর পরে নির্মিত হয়েছে বলেও তিনি মনে করেন। ডঃ আহমদ হাসান দানীও একই মত পোষন করেন। খুব সম্ভবত সবাধারটি ভেঙ্গে ফেলা হয়, এবং এর মাল মসলা অন্যত্র সরিয়ে নেওয়া হয়েছে। সময়ের বিচারে এটি বাংলার মুসলিম স্থাপত্যের ইতিহাসে সর্বপ্রথম অষ্টভূজি ভবনের নিদর্শন। পরবর্তিকালে এ বৈশিষ্টের পুনরাবৃত্তি দেখা যায় রাজমহলের বেগমপুরের অষ্টভূজি সমাধী সৌধে, যা এখন পর্যন্ত বাংলায় এ জাতীয় ভবনের সর্বশেষ উদাহরন হিসেবে গণ্য। এ জাতীয় ভবনের ধারনাটি সম্ভবতঃ তুঘলক, সৈয়দ ও লোদী যুগে নির্মিত অষ্টভুজ সমাধী সৌধ থেকে এসেছে। মিহরাবের উপস্থিতি ভবনটিকে সমাধী সৌধ হিসেবেই বিবেচনার ইঙ্গিত প্রদান করে। সুতরাং এটি যে একটি প্রাচীন মাজার বা সমাধীসৌধ তা নির্দিধায় বলা যায়। ১৯৭৮ খ্রিষ্টাব্দে প্রত্নতত্ব বিভাগ সম্ভবতঃ এ অষ্টভুজি ইমারেতের আঙ্গিনা সুরকী ঢালাই করেছে। এ ভবনের চারপাশে প্রায় ২ বর্গ কি:মি: এলাকাজুড়ে অজস্র মৃৎপাত্র, প্রাচীন ইট ও পাথরের ভগ্নাংশ ছড়িয়ে ছিটিয়ে রয়েছে। কিন্তু ক্রমবর্ধমান আবাদী জমির প্রয়োজনের তাগিদেই এ স্থানটি হয়ে গেছে ফসলী জমি। এখনো জমি কর্ষন করতে গেলে প্রাচীন ইট-পাথর এর ভগ্নাংশ বের হয়ে পড়ে। এ থেকে বোঝা যায় এখানে দূর অতীতে সারিবদ্ধ সুসজ্জিত প্রচুর ইমারতের অস্তিত্ব ছিলো। ",রহনপুর অষ্টভুজী সমাধিসৌধ,https://bn.wikipedia.org/wiki?curid=476867
42274,476878,"বাদুড়গাছা নদী বাংলাদেশের দক্ষিণ-পশ্চিমাঞ্চলের খুলনা জেলার একটি নদী। নদীটির দৈর্ঘ্য ৯ কিলোমিটার, গড় প্রস্থ ৩২০ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক বাদুড়গাছা নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৫৯।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৫৪-৫৫, ISBN 984-70120-0436-4. বাদুড়গাছা নদীটি খুলনা জেলার পাইকগাছা উপজেলার দেলুটি ইউনিয়ন এলাকায় প্রবহমান ঝপঝপিয়া নদী হতে উৎপত্তি লাভ করেছে। অতঃপর এই নদীর জলধারা একই জেলার একই উপজেলার একই ইউনিয়নের মধ্য দিয়ে প্রবাহিত হয়ে শিবসা নদীতে নিপতিত হয়েছে। নদীটির উজানের ও ভাটির দিকের প্রশস্ততা প্রায় স্মান। নদীতে সারাবছর পানিপ্রবাহ পরিদৃষ্ট হয় এবং ছোটবড় নৌযান চলাচল করে। সমুদ্র উপকূলীয় অঞ্চলে প্রবাহিত হওয়ায় নদীটি জোয়ার ভাটার প্রভাবে প্রভাবিত। 
 
",বাদুড়গাছা নদী,https://bn.wikipedia.org/wiki?curid=476878
42275,476883,"প্রকাশম জেলা; () হল ভারতের অন্ধ্রপ্রদেশ রাজ্যের উপকূলীয় অন্ধ্র অঞ্চলের একটি প্রশাসনিক জেলা। এই জেলার সদর শহর হল অঙ্গোল। প্রকাশম জেলাটি বঙ্গোপসাগরের পশ্চিম উপকূলে অবস্থিত। এই জেলার উত্তর দিকে রয়েছে গুন্টুর জেলা, পশ্চিম দিকে রয়েছে কুর্নুল জেলা এবং দক্ষিণ দিকে রয়েছে কাডাপা ও নেল্লোর জেলা। জেলার উত্তরপশ্চিম দিকে কিছু অঞ্চল তেলঙ্গানা রাজ্যের মাহবুবনগর জেলার সীমান্তে অবস্থিত। প্রকাশম জেলার আয়তন । আয়তনের হিসেবে এটি ৩য় বৃহত্তম জেলা। ২০১১ সালের জনগণনা অনুসারে, এই জেলার জনসংখ্যা ৩,৩৯২,৭৬৪। প্রকাশম জেলাটি বিশিষ্ট স্বাধীনতা সংগ্রামী টাঙ্গুটুরি প্রকাশমের নামাঙ্কিত। উল্লেখ্য, ‘অন্ধ্রকেশরী’ নামে পরিচিত প্রকাশম এই জেলার বিনোদরায়উনিপালেম গ্রামে জন্মগ্রহণ করেছিলেন। ১৯৭২ সালে জেলার নাম পরিবর্তন করে ‘প্রকাশম জেলা’ রাখা হয়।
১৯৭০ সালের ২ ফেব্রুয়ারি অন্ধ্রপ্রদেশের গুন্টুর, নেল্লোর ও কুর্নুল জেলার কয়েকটি তালুক নিয়ে প্রকাশম জেলা গঠিত হয়। গুন্টুর জেলার আড্ডাঙ্কি, চিরালা, ডারসি ও ওঙ্গোল—এই ৪টি তালুক; নেল্লোর জেলার কান্ডুকুর, কানিগিরি ও পোডিলি—এই তিনটি তালুক এবং কুর্নুল জেলার মারকাপুর, কুমবুম ও গিড্ডালুরু—এই তিনটি তালুক নিয়ে প্রকাশম জেলা গঠিত হয়েছিল। এই জেলা অন্ধ্রপ্রদেশের উপকূলীয় অন্ধ্র অঞ্চলের ৯টি জেলার অন্যতম। বর্তমানে প্রকাশম জেলা মাওবাদী উগ্রপন্থী অধ্যুষিত রেড করিডোরের অংশ। প্রকাশম জেলার আয়তন । এই জেলার আয়তন ইন্দোনেশিয়ার সারেম দ্বীপের আয়তনের প্রায় সমান। প্রকাশম জেলা ৩টি রাজস্ব বিভাগে বিভক্ত। এগুলি হল: কান্ডুকুর, মারকাপুর ও ওঙ্গোল। এই রাজস্ব বিভাগগুলি আবার ৫৬টি মণ্ডলে বিভক্ত। মণ্ডলগুলি মোট ১০৮১টি গ্রাম ও ১৩টি শহর নিয়ে গঠিত। প্রকাশম জেলায় ১টি পৌরসংস্থা, ৩টি পুরসভা ও ৯টি সেন্সাস টাউন আছে। ওঙ্গোল এই জেলার একমাত্র পৌরসংস্থা। জেলার পুরসভাগুলি হল চিরালা, কান্ডুকুর ও মারকাপুর। ৯টি সেন্সাস টাউন হল কুমবুম, চিরালা (সিটি), পোডিলি, বেটাপালেম, গিড্ডালুরু, কানিগিরি, পামুর, মুলাগুন্টাপাডু ও সিঙ্গারায়াকোন্ডা। প্রকাশম জেলার ৩টি রাজস্ব বিভাগের অন্তর্গত ৫৬টি মণ্ডলের তালিকা নিচে দেওয়া হল: ২০১১ সালের জনগণনা অনুসারে, প্রকাশম জেলার জনসংখ্যা ৩,৩৯২,৭৬৪। এই জেলার জনসংখ্যা পানামা রাষ্ট্র বা মার্কিন যুক্তরাষ্ট্রের কানেক্টিকাট রাজ্যের জনসংখ্যার প্রায় সমান। জনসংখ্যার হিসেবে ভারতের ৬৪০টি জেলার মধ্যে এই জেলার স্থান ৯৮তম। প্রকাশম জেলার জনঘনত্ব । ২০০১-২০১১ দশকে এই জেলায় জনসংখ্যা বৃদ্ধির হার ছিল ১০.৯%। প্রকাশম জেলায় লিঙ্গানুপাতের হার প্রতি ১০০০ পুরুষে ৯৮১ জন নারী এবং সাক্ষরতার হার ৬৩.৫৩%। ২০০৭-২০০৮ সালে ইন্টারন্যাশানাল ইনস্টিটিউট ফর পপুলেশন সায়েন্সেস প্রকাশম জেলার ৪২টি গ্রামের ৯৭৭টি বাড়িতে একটি সমীক্ষা চালায়। এই সমীক্ষা থেকে জানা যায়, ৯১.১% বাড়িতে বিদ্যুৎ সংযোগ, ৯১.৩% বাড়িতে পানীয় জলের সংযোগ ও ৪০% বাড়িতে শৌচালয় আছে এবং ৫৪.৬% মানুষ পাকা বাড়িতে বাস করেন। ৩১.৭% মেয়ের বিয়ে বিবাহযোগ্য বয়সে (১৮ বছর বয়স) পৌঁছানোর আগেই হয়ে যায়। ৭৩.৯% সাক্ষাৎকারদাতার একটি করে বিপিএল রেশন কার্ড আছে। প্রকাশম জেলায় ইন্ডাস্ট্রিয়াল টেস্টিং, ইলেক্ট্রিক্যাল অ্যাপ্লায়েন্স রিপেয়ার, ক্লিনিক্যাল ল্যাবোরেটরি, কম্পিউটার হার্ডওয়ার সার্ভিসিং, পর্যটন, হসপিটালিটি ইন্ডাস্ট্রি প্রভৃতি একাধিক সার্ভিস শিল্প বিদ্যমান। এই জেলা থেকে প্রধানত সামুদ্রিক খাদ্য, প্রক্রিয়াকৃত তামাক, গ্র্যানাইট ব্লক, গ্র্যানাইট স্মারক ও সুতো রফতানি করা হয়। প্রকাশম জেলায় খাদ্য ও কৃষি, খনিজ, কেমিক্যাল, চামড়া, প্লাস্টিক ও রবার, ইঞ্জিনিয়ারিং, সূতি ও বস্ত্র, ইলেকট্রনিক দ্রব্যের বিভিন্ন শিল্পকেন্দ্র রয়েছে। এই শিল্পকেন্দ্রগুলি চিংড়ি ও মাছ প্রক্রিয়াকরণ, দুগ্ধজাত দ্রব্য উৎপাদন, গ্র্যানাইট শিল্প, ঔষধ ও ফার্মাকিউটিক্যাল, চর্মশিল্প, মাছ ধরার জাল তৈরি ও সার্জিকাল তুলো উৎপাদনের জন্য খ্যাত। অরণ্যভিত্তিক শিল্পকেন্দ্রগুলিতে আয়ুর্বেদিক ঔষধ, সার তৈল (পাম রোজ ওয়েল), কাঠের আসবাব, কাঠের পুতুল ও বাঁশের দ্রব্য উৎপাদিত হয়। প্রকাশম জেলার চিমাকুর্তি এলাকায় ‘গ্যালাক্সি গ্র্যানাইট’ আবিষ্কৃত হওয়ার পর এই জেলা গ্র্যানাইট উত্তোলনের একটি অন্যতম প্রধান কেন্দ্রে পরিণত হয়েছে। উপ্পুমঙ্গলুরু ও কোডিডেনার আশেপাশে রঙিন গ্র্যানাইট প্রচুর পরিমাণে সঞ্চিত আছে। এছাড়া এই জেলায় ব্যারিট, আকরিক লৌহ, কোয়ার্টজ ও সিলিকা বালি পাওয়া যায়। ২০১০-১১ সালে এই জেলায় ৪,৩০০ টন ব্যারিট, ২২,৭২২ টন কোয়ার্টজ, ২,২৪,০৭৫ টন সিলিকা ও ৪০০ টন আকরিক লৌহ উত্তোলিত হয়েছে। প্রকাশম জেলায় দীর্ঘ সমুদ্রসৈকত দেখা যায়। রাজ্য পর্যটন বিভাগ জেলার রামায়াপত্তনম, পাকালা, কোতাপত্তনম ও ওডারেবু অঞ্চলে সৈকত উন্নয়ন ও রিসর্ট স্থাপনের পরিকল্পনা গ্রহণ করেছে। ভৈরব কোনা গুহামন্দিরগুলি হল খ্রিস্টীয় ৭ম শতাব্দীতে নির্মিত শিবের একশিলা প্রস্তরখোদিত গুহামন্দির (মহাবলীপুরমের মতো)। প্রকাশম জেলা জাতীয় সড়ক, রাজ্য সড়ক ও গ্রামীণ সড়কের মাধ্যমে সুসংযুক্ত। হাওড়া ও চেন্নাই শহরের মধ্যে যোগাযোগ-রক্ষাকারী ৫ নং জাতীয় সড়ক জেলাসদর ওঙ্গোলের উপর দিয়ে গিয়েছে। এই সড়কটি এশিয়ান হাইওয়ে নেটওয়ার্কের অংশ। অন্ধ্রপ্রদেশের সরকারি বাস পরিবহন সংস্থা কান্ডুকুর, চিরালা, মারকাপুর, ওঙ্গোল এবং প্রত্যন্ত গ্রামাঞ্চলের মধ্যে বাস চালায়। প্রকাশম জেলা ভারতীয় রেলের দক্ষিণ মধ্য রেল ক্ষেত্রের অন্তর্গিত। হাওড়া-চেন্নাই মেন লাইন এই জেলার উপর দিয়ে প্রসারিত। ওঙ্গোল এই জেলার অন্যতম প্রধান রেল স্টেশন। এই জেলার অধিকাংশ রেল স্টেশন বিজয়ওয়াড়া রেল বিভাগের অন্তর্গত। ভারত সরকারের অসামরিক বিমান চলাচল মন্ত্রক ওঙ্গোল শহরে একটি গ্রিনফিল্ড বিমানবন্দর অনুমোদন করেছে। ",প্রকাশম জেলা,https://bn.wikipedia.org/wiki?curid=476883
42276,476894,"গ্রিক পুরাণে লিরিওপি বিওশিয়ার নাইয়াদগণ এর একজন (জলপরী)। সম্ভবত সে বিওশিয়ান বা ফোসিয়ান নদীদেবতার কন্যা।Ovid, ""Metamorphoses"", 3. 340 অকেয়ানোস এবং তেথুস এর পুত্র নদীদেবতা সেফিসাস তাকে দেখে তার প্রেমে পড়ে যায় এবং নিজের স্রোত দিয়ে তাকে ঘিরে ফেলে। তাদের মিলনে অসাধারণ সৌন্দর্যের অধিকারী নার্সিসাস এর জন্ম হয়। গ্রীসের দশটি গল্প, মোবাশ্বের আলী, ষ্টুডেন্ট ওয়েজ
",লিরিওপি,https://bn.wikipedia.org/wiki?curid=476894
42277,476897,"গ্রিকপুরাণে নার্সিসাস বিওশিয়ার থেসপি শহরের এক পুরুষ শিকারী যে নিজ অনুপম সৌন্দর্যের জন্য বিখ্যাত ছিল। সে জলপরী লিরিওপি এবং নদী দেবতা সেফিসাস এর সন্তান।Greek Myths & Greek Mythology স্বীয় সৌন্দর্যে সে এত গর্বিত ছিল যে যে-সব নারী তার প্রেমে পড়ত তাদেরকে সে প্রত্যাখ্যান করে দিত। নেমেসিস তার এ অহংকার দেখে নার্সিসাসকে একটি পুকুরের দিকে আকৃষ্ট করে। পুকুরে নার্সিসাস নিজের প্রতিবিম্ব দেখতে পেয়ে তার প্রেমে পড়ে যায়। এটি যে কেউ নয়, তার নিজেরই প্রতিচ্ছবি মাত্র, তা সে বুঝতে পারে না। সে হাত বাড়িয়ে প্রতিবিম্বটি ধরতে চাইলে তা পানিতে হারিয়ে যায়। নিজের সৌন্দর্যের মায়া কাটাতে না-পেরে একসময় সে বেঁচে থাকার আগ্রহ হারিয়ে ফেলে। মৃত্যু পর্যন্ত সে প্রতিচ্ছবির দিকে একদৃষ্টিতে তাকিয়ে থাকে। নার্সিসাসের এই স্বভাব থেকে ‘আত্মকেন্দ্রিকতা’ বা ‘আত্মপ্রেম’ বোঝাতে ‘‘নার্সিসিজম’’ শব্দটি চালু হয়েছে। নার্সিসাস অনেক শিল্পীর কাছে শিল্পকর্মের প্রিয় একটি বিষয়। এদের মধ্যে আছেন Caravaggio, Poussin, Turner, দালি, জন উইলিয়াম ওয়াটারহাউস, গুইলো কার্পিয়োনি, লুই জঁ ফ্রাঁসোয়া লাগরিনি, এবং জ্যান রুজ। ভাস্কর যেমন পল ডুবোয়া, জন গিবসন, অঁরি-লিও গ্রেব্যা এবং হিউজার নেজারের মতো ভাস্করেরা নার্সিসাসের কল্পিত প্রতিমূর্তি নির্মাণ করেছেন। 
",নার্সিসাস,https://bn.wikipedia.org/wiki?curid=476897
42278,476905,"মহান ইন্দোনেশিয়া (Indonesia Raya) হল ইন্দোনেশিয়ার জাতীয় সঙ্গীত। ওয়াগে রুডোল্ফ সুপ্রত্মান (ইংরেজি : Wage Rudolf Supratman) হলেন এই জাতীয় সঙ্গীতের রচয়িতা। http://nationalanthems.me/indonesia-indonesia-raya/
Indonesia, tanah airku, tanah tumpah darahku
Di sanalah aku berdiri, jadi pandu ibuku
Indonesia, kebangsaanku, bangsa dan tanah airku
Marilah kita berseru, ""Indonesia bersatu!""
Hiduplah tanahku, hiduplah negeriku,
Bangsaku, rakyatku, semuanya
Bangunlah jiwanya, bangunlah badannya
Untuk Indonesia Raya!
Indonesia Raya, merdeka, merdeka!
Tanahku, negeriku yang kucinta
Indonesia Raya, merdeka, merdeka!
Hiduplah Indonesia Raya!
Indonesia Raya, merdeka, merdeka!
Tanahku, negeriku yang kucinta
Indonesia Raya, merdeka, merdeka!
Hiduplah Indonesia Raya! http://www.metrolyrics.com/indonesia-native-anthem-text-lyrics-national-anthem.html
ইন্দোনেশিয়া আমার মায়ের ভূমি,যেথা আমার রক্ত ঝরেছে
ঠিক ওখানে দাঁড়িয়ে আমি, মাতৃভূমির সৈন্য হয়ে।
ইন্দোনেশিয়া, আমার জাতীয়তা, দেশ আর মায়ের দেশ
এসো সবে চেঁচিয়ে বলি ""ইন্দোনেশিয়া এক।"" আমার ভূমি জিন্দাবাদ, আমার দেশ জিন্দাবাদ,
আমার দেশ, আমার লোক, সবাই এর আত্মা বানিয়েছি
মহান ইন্দোনেশিয়ার জন্য এর শরীর বানিয়েছি। মহান ইন্দোনেশিয়া, স্বতন্ত্র এবং সার্বভৌম!
আমার ভূমি, আমার দেশ, যাকে আমি ভালোবাসি
মহান ইন্দোনেশিয়া, স্বতন্ত্র এবং সার্বভৌম!
মহান ইন্দোনেশিয়া হোক চিরস্থায়ী। মহান ইন্দোনেশিয়া, স্বতন্ত্র এবং সার্বভৌম!
আমার ভূমি, আমার দেশ, যাকে আমি ভালোবাসি
মহান ইন্দোনেশিয়া, স্বতন্ত্র এবং সার্বভৌম!
মহান ইন্দোনেশিয়া হোক চিরস্থায়ী। http://www.linkonlearning.com/public/anthems/countries/indonesia.htm""
",ইন্দোনেশিয়ার জাতীয় সঙ্গীত,https://bn.wikipedia.org/wiki?curid=476905
42279,476907,"অমিতাভ রেজা চৌধুরী বিশিষ্ট বাংলাদেশী বিজ্ঞাপন নির্মাতা ও চলচ্চিত্র পরিচালক। তিনি প্রায় হাজার খানেক টেলিভিশন বিজ্ঞাপন বা টিভিসি নির্মাণ করেছেন। এছাড়া তিনি প্রচুর টিভি নাটকও নির্মাণ করেন। আয়নাবাজি চলচ্চিত্রের মাধ্যমে তিনি চলচ্চিত্র পরিচালক হিসেবে আত্মপ্রকাশ করেন। অমিতাভ রেজার পৈতৃক বাড়ি কিশোরগঞ্জে। তিনি ১৯৭০ সালের ১লা অক্টোবর বাংলাদেশের ব্রাহ্মনবাড়িয়ায় তার নানাবাড়িতে জন্মগ্রহণ করেন। তিনি ছোটবেলা থেকেই প্রচুর চলচ্চিত্র দেখতেন এবং বড় হয়ে চিত্র পরিচালক হওয়ার স্বপ্ন দেখতেন। কিন্তু পরিবারে চাপে তিনি পড়াশোনার উদ্দেশ্যে ভারতের ফার্গুসন কলেজে অর্থনীতি বিভাগে ভর্তি হয়েছিলেন। চলচ্চিত্রের প্রতি প্রচন্ড আগ্রহের কারণে তিনি অর্থনীতির পাঠ চুকিয়ে দেশে ফিরে আসেন। ২০০৭ সালে ভালোবেসে বিয়ে করেছিলেন অভিনেত্রী জেনিকে। চার বছর সংসার করার পর তাদের বিচ্ছেদ ঘটে। পরবর্তিতে ২০১৪ সালে দীর্ঘদিনের বন্ধু ও সহকর্মী মিম রশিদকে বিয়ে করেন। ২০১৬ সালে মিম রশিদের সাথে তার বিবাহ বিচ্ছেদ হয়।  'হাওয়া ঘর' নাটক নির্মাণের মাধ্যমে অমিতাভ রেজার পরিচালক হিসেবে কর্মজীবন শুরু হয়। এরপর তিনি অসংখ্য বিজ্ঞাপনচিত্র এবং নাটক নির্মাণ করেছেন। ২০১৬ সালে তার নির্দেশনায় প্রথম চলচ্চিত্র 'আয়নাবাজি' মুক্তি পায় এবং রেকর্ডসংখ্যক ব্যবসা করে  । বর্তমানে তিনি 'ঢাকা মেট্রো গ-৯১০৬' নামের একটি ওয়েব সিরিজ নির্মাণ নিয়ে ব্যস্ত আছেন।  জাজ মাল্টিমিডিয়ার চলচ্চিত্র ""মাসুদ রানা""য় ক্রিয়েটিভ প্রযোজক হিসেবে দায়িত্ব পালন করবেন তিনি।
",অমিতাভ রেজা চৌধুরী,https://bn.wikipedia.org/wiki?curid=476907
42280,476908,"অধ্যক্ষ মোজাম্মেল হক সমাজী (১ ফেব্রুয়ারি ১৯৩৭ - ১৩ ফেব্রুয়ারি ১৯৮৪) ছিলেন বাংলাদেশের একজন বিশিষ্ট রাজনীতিবিদ, উত্তরবঙ্গের প্রথিতযশা শিক্ষাবিদ এবং বাংলাদেশের প্রতিষ্ঠাতা বঙ্গবন্ধু শেখ মুজিবর রহমানের একজন ঘনিষ্ঠ সহচর। তিনি ১৯৭০ সালের প্রাদেশিক নির্বাচনে আওয়ামী লীগ থেকে জাতীয় পরিষদে এবং ১৯৭৩ সালে স্বাধীন বাংলাদেশের প্রথম জাতীয় সংসদ নির্বাচনে সংসদ সদস্য নির্বাচিত হন। মোজাম্মেল হক ১৯৩৭ সালের ১ ফেব্রুয়ারি পাবনা জেলার চাটমোহর উপজেলার নিমাইচড়া ইউনিয়নের সমাজ গ্রামের প্রসিদ্ধ 'মিয়া বাড়িতে' জন্ম গ্রহণ করেন। তার পিতার নাম মমিন উদ্দিন মিয়া এবং মাতার নাম সৈয়দা হাসিনা বানু। তার পিতা ১৯১৯ সালে কলকাতা বিশ্ববিদ্যালয়ের অধীনে মেট্রিকুলেশন ডিগ্রী সম্পন্ন করে চাটমোহর উপজেলার রাজা চন্দ্র নাথ ও বাবু শম্ভু নাথ উচ্চ বিদ্যালয়ে শিক্ষকতায় নিয়োজিত ছিলেন। মোজাম্মেল হক ছিলেন পাঁচ ভাই-বোনের মধ্যে চতুর্থ। তার প্রকৃত নাম ছিলো “মোজাম্মেল হক” এবং ডাক নাম ‘ছানু’। জন্মস্থান ‘সমাজ’ গ্রামের প্রতি নিবিড় ভালোবাসা থেকে নিজ নামের শেষে তিনি “সমাজী” শব্দটি যোগ করেছিলেন। মোজাম্মেল হক সমাজী ছিলেন অত্যন্ত মেধাবী। তার শিক্ষাজীবনের হাতেখড়ি হয় মক্তবে পড়ালেখার মধ্য দিয়ে। এরপর তিনি 'শীতলাই ইংলিশ স্কুলে' ভর্তি হন। প্রাথমিক শিক্ষা শেষ করে তিনি পিতার কর্মস্থল তথা চাটমোহরের রাজা চন্দ্রনাথ এন্ড বাবু শম্ভু নাথ উচ্চ বিদ্যালয়ে ভর্তি হোন ও ১৯৫২ সালে সেখান থেকে প্রবাশিকা পরীক্ষায় উত্তীর্ণ হন। তিনি ১৯৫৪ সালে এডওয়ার্ড কলেজ ,পাবনা থেকে আই.এ. এবং একই কলেজ থেকে ১৯৫৬ সালে বি.এ. পাশ করে ১৯৫৮ সালে ঢাকা বিশ্ববিদ্যালয় হতে দর্শনে প্রথম শ্রেনীতে প্রথম স্থান অধিকার করে এম.এ. পাশ করেন।ধ্রুবতারা। পৃষ্ঠা-১১ ১৯৫৮ সালে এম.এ. পাশ করার পরপরই হান্ডিয়াল উচ্চ বিদ্যালয়ের প্রধান শিক্ষক হিসেবে যোগদানের মাধ্যমে তার বর্নাঢ্য কর্মজীবন শুরু হয়। কিছুদিন পর তিনি এই দায়িত্ব ছেড়ে দিয়ে কুমিল্লার নবাব ফয়জুন্নেসা কলেজ-এ যোগদান করেন। এখানে তিনি এক বছরের মত শিক্ষকতা করেন ১৯৫৯ সালে চাঁপাইনবাবগঞ্জ কলেজের ভারপ্রাপ্ত অধ্যক্ষ হিসেবে যোগদান করেন এবং ১৯৬৩ সাল পর্যন্ত তাতে যুক্ত থাকেন। ১৯৬৩ সালে এই কলেজ ছেড়ে তিনি জিন্নাহ কলেজের (বর্তমান ঈশ্বরদী সরকারি কলেজ) প্রতিষ্ঠাতাকালীন অধ্যক্ষ হিসেবে যোগদান করেন এবং ১৯৬৭ সাল পর্যন্ত অধ্যক্ষের দায়িত্ব পালন করেন। এছাড়া তিনি চাটমোহর ডিগ্রী কলেজের প্রতিষ্ঠাতা প্রিন্সিপাল ছিলেন।লেখ্য সূত্র: রাধারমন সাহা বিএল এর জিলা পাবনার ইতিহাস,প্রমথনাথ বিশীর চলনবিল ও অধ্যক্ষ আব্দুল হামিদ টিকে এর চলনবিলের ইতিকথা পরবর্তীতে তিনি টাঙ্গাইলের ভূয়াপুর ইব্রাহিম খাঁ কলেজের অধ্যক্ষ হিসেবেও দায়িত্ব পালন করেন। আর এই প্রতিষ্ঠানে দায়িত্বরত অবস্থাতেই ১৯৮৪ সালের ১৩ ফেব্রুয়ারি মৃত্যুবরন করেন।
মোজাম্মেল হক সমাজীর বৈবাহিক জীবনে দুজন স্ত্রী ছিলেন। ১৯৫৯ সালে তিনি খুরশিদ জাহান বেগমকে প্রথম বিবাহ করেন ।এ পক্ষে তার বড় সন্তান এহসানুল হক সমাজীর জন্ম হয়।অতঃপর তিনি চাঁপাইনবাবগঞ্জ কলেজের ভারপ্রাপ্ত অধ্যক্ষ থাকাকালীন ১৯৬১ সালে বেগম রোকেয়া হককে বিবাহ করেন।বেগম রোকেয়া হকের গর্ভে তিন ছেলে ও দুজন কন্যা সন্তানের জন্ম হয়। মোজাম্মেল হক সমাজীর রাজনৈতিক জীবনের সূচনা হয় ১৯৫৬-১৯৫৮ সালে ঢাকা বিশ্ববিদ্যালয়ে অধ্যয়ন কালেই। এসময় তিনি আওয়ামীলীগের ছাত্র রাজনীতিতে জড়িয়ে পড়েন এবং স্বীয় মেধা,যোগ্যতা ও রাজনৈতিক নেতৃত্বের গুণে রাজনীতিতে আপন আসন শক্ত করেন। তিনি ১৯৫৮ এর সামরিক শাসনের বিরুদ্ধে আন্দলনে ,১৯৬৯ এর গণ অভ্যূত্থানের অগ্রসৈনিকের ভূমিকা পালন করেন।
তিনি তার রাজনৈতিক আদর্শ ,অসামান্য ব্যক্তিত্বের বলে বঙ্গবন্ধু শেখ মুজি্বুর রহমানের প্রিয়ভাজন ছিলেন এবং বঙ্গবন্ধুর ঘনিষ্ঠ সহযোগী হিসেবে ১৯৭০ সালের নির্বাচনে প্রাদেশিক গনপরিষদের সদস্য হিসেবে নির্বাচিত হন।১৯৭১ সালে মুক্তিযুদ্ধ শুরু হলে তিনি দেশ ও মাতৃকার টানে যুদ্ধে ঝাপিয়ে পড়েন ।পরবর্তীতে স্বাধীন বাংলাদেশের খসড়া সংবিধান প্রনয়ন কমিটির তিনি কার্যকরী সদস্য হিসেবে দায়িত্ব পালন করেন। 
১৯৭৩ সালে স্বাধীন বাংলাদেশের প্রথম সংসদ নির্বাচনে মোজাম্মেল হক সমাজ়ী চলনবিলের প্রতিনিধি হিসেবে সাংসদ নির্বাচিত হন। ১৯৭৫ সালের ১৫ আগষ্ট বঙ্গবন্ধু শেখ মুজিবর নিহত হওয়ার আগ পর্যন্ত তিনি জন প্রতিনিধি হিসেবে এবং বঙ্গবন্ধুর ঘনিষ্ঠ সহযোগী হিসেবে দেশের সেবায় নিয়োজিত ছিলেন।কিন্তু বঙ্গবন্ধুর নিহত হওয়ার পর সামরিক শাসকের হাতে বন্দী হন। সামরিক ট্রাইবুনালের মাধ্যমে তাকে ৫ বছরের কারাদন্ড এবং তার সকল সম্পত্তি বাজেয়াপ্ত করা হয়। ১৯৭৯ সালে তিনি কারাগার হতে মুক্তি পান এবং রাজনীতিতে সক্রিয় ভূমিকা পালন করেন।জেল হত্যাকাণ্ড : নেতৃত্ব শূন্যতার ব্লুপ্রিন্ট,ড. আবু সাইয়িদhttp://www.jugantor.com/old/window/2015/11/03/1489/print
১৯৮৩ সালে দলীয় কর্মসূচী পালন কালে তিনি আবারো বন্দী হন ।কিন্তু মাত্র ১৩ দিনের মাথায় তীব্র আন্দোলনের ফলে সামরিক শাসক তাকে মুক্তি দিতে বাধ্য হন। তারপর ১৯৮৪ সালের ১৩ ফেব্রুয়ারি তার মৃত্যুর আগ পর্যন্ত তিনি শিক্ষকতা এবং রাজনীতি করে যান।ধ্রুবতারা,প্রকাশকাল-২০১৬,পাবনা,পৃষ্ঠা -১২
মোজাম্মেল হক সমাজী ছিলেন একজন নিবেদিত প্রাণ, শিক্ষানুরাগী, চলনবিলের খেটে খাওয়া অসহায় মানুষের নিকটতম বন্ধু ও শুভাকাঙ্খী। তিনি তার রাজনৈতিক জীবদ্দশায় বহুবার জেল খেটেছেন, মুক্তিযুদ্ধে অংশ নিয়ে রেখেছেন অসামান্য ভুমিকা। তিনি নিজে উচ্চ শিক্ষিত ছিলেন এবং গরীব মেধাবীদের শিক্ষার জন্য অক্লান্ত পরিশ্রম ও সহযোগিতা করতেন। এলাকার ছাত্রদের শিক্ষিত করে তাদের চাকুরীর ব্যাবস্থা করাই ছিল তার প্রধান কাজ। বিশিষ্ট শিক্ষাবিদ উদয় লাহিড়ীসহ আরো অনেকের জন্য তিনি অসামান্য অবদান রাখেন। তিনি ঢাকা বিশ্ববিদ্যালয়ে প্রথম হয়েছিলেন, চাইলে বিশ্ববিদ্যলয়ের শিক্ষকতাও করতে পারতেন; কিন্তু বিল গড়বার মোহ তাকে সেদিকে আকৃষ্ট করেনি।
",মোজাম্মেল হক সমাজী,https://bn.wikipedia.org/wiki?curid=476908
42281,476926,"বিশারকন্দা-বাগদা নদী বাংলাদেশের দক্ষিণ-পশ্চিমাঞ্চলের বরিশাল, মাদারীপুর ও গোপালগঞ্জ জেলার একটি নদী। নদীটির দৈর্ঘ্য ৩৭ কিলোমিটার, গড় প্রস্থ ৩৫ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক বিশারকন্দা-বাগদা নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৬১।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৫৬, ISBN 984-70120-0436-4. বিশারকন্দা-বাগদা নদীটি মাদারীপুর জেলার মাদারীপুর সদর উপজেলার মোস্তফাপুর ইউনিয়ন এলাকায় প্রবহমান কুমার লোয়ার নদী হতে উৎপত্তি লাভ করেছে। অতঃপর এই নদীর জলধারা বরিশাল জেলার উজিরপুর উপজেলার সাতলা ইউনিয়ন পর্যন্ত প্রবাহিত হয়ে বেলুয়া নদীতে নিপতিত হয়েছে। নদীতে সারাবছর পানিপ্রবাহ পরিদৃষ্ট হয় না। শুকনো মৌসুমে পানির প্রবাহ অনেকটা হ্রাস পায়। নদীটি জোয়ার ভাটার প্রভাবে প্রভাবিত। নদীটি বর্তমানে ক্রমশ বিস্তৃত হচ্ছে। 
 
",বিশারকন্দা-বাগদা নদী,https://bn.wikipedia.org/wiki?curid=476926
42282,476930,"বিষ্ণু-কুমারখালি নদী বাংলাদেশের দক্ষিণ-পশ্চিমাঞ্চলের বাগেরহাট জেলার একটি নদী। নদীটির দৈর্ঘ্য ২৩ কিলোমিটার, গড় প্রস্থ ১৪৬ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক বিষ্ণু-কুমারখালি নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৬২।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৫৬-৫৭, ISBN 984-70120-0436-4. বিষ্ণু-কুমারখালি নদীটি বাগেরহাট জেলার বাগেরহাট সদর উপজেলার ষাটগম্বুজ ইউনিয়ন এলাকার বিলাঞ্চল হতে উৎপত্তি লাভ করেছে। অতঃপর এই নদীর জলধারা বাইনতলা, ডেমা, বাঁশতলি ইউনিয়ন অতিক্রম করে একই জেলার রামপাল উপজেলার পেরিখালি ইউনিয়ন পর্যন্ত প্রবাহিত হয়ে মংলা নদীতে নিপতিত হয়েছে। নদীটির ভাটি এলাকার তুলনায় উজানের দিক অধিক প্রশস্ত। নদীতে সারাবছর পানিপ্রবাহ পরিদৃষ্ট হয় এবং ছোটবড় নৌযান চলাচল করে। তবে বর্ষাকালে নদীটিতে স্বাভাবিকের চেয়ে পানির প্রবাহ অধিক মাত্রায় বৃদ্ধি পায়। নদীটি জোয়ার ভাটার প্রভাবে প্রভাবিত। এ নদী বাংলাদেশ অভ্যন্তরীণ নৌপরিবহন কর্তৃপক্ষ কর্তৃক প্রথম শ্রেণির নৌপথ হিসেবে স্বীকৃত। 
 
",বিষ্ণু-কুমারখালি নদী,https://bn.wikipedia.org/wiki?curid=476930
42283,476933,"বেগবতী নদী বাংলাদেশের দক্ষিণ-পশ্চিমাঞ্চলের ঝিনাইদহ ও মাগুরা জেলার একটি নদী। নদীটির দৈর্ঘ্য ৫৩ কিলোমিটার, গড় প্রস্থ ৩২ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক বেগবতী নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৬৩।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৫৭, ISBN 984-70120-0436-4. বেগবতী নদীটি ঝিনাইদহ জেলার ঝিনাইদহ সদর উপজেলার কুমড়াবাড়ি ইউনিয়নের বিলাঞ্চল হতে উৎপত্তি লাভ করেছে। অতঃপর এই নদীর জলধারা কবাই, হানুয়া, আঙ্গারিয়া, মুরাদিয়া ইউনুয়ন অতিক্রম করে মাগুরা জেলার মাগুরা সদর উপজেলার রাঘবদাইর ইউনিয়ন পর্যন্ত প্রবাহিত হয়ে ফটকি নদীতে নিপতিত হয়েছে। মৌসুমি প্রকৃতির এই নদীতে শুকনো মৌসুমে পানির তেমন প্রবাহ থাকে না। তবে বর্ষাকালে নদীটিতে স্বাভাবিকের চেয়ে পানির প্রবাহ অধিক মাত্রায় বৃদ্ধি পায়। এ সময় নদীর তীরবর্তী অঞ্চল বন্যার পানিতে প্লাবিত হয়। নদীটি সীমিত পরিসরে জোয়ার ভাটার প্রভাবে প্রভাবিত। 
 
",বেগবতী নদী,https://bn.wikipedia.org/wiki?curid=476933
42284,476938,"বেলুয়া নদী বাংলাদেশের দক্ষিণ-পশ্চিমাঞ্চলের বরিশাল ও পিরোজপুর জেলার একটি নদী। নদীটির দৈর্ঘ্য ২২ কিলোমিটার, গড় প্রস্থ ১২৫ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক বেলুয়া নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৬৫।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৫৮-৫৯, ISBN 984-70120-0436-4. বেলুয়া নদীটি বরিশাল জেলার উজিরপুর উপজেলার সাতলা ইউনিয়ন এলাকায় প্রবহমান বিশারকন্দা-বাগদা নদী হতে উৎপত্তি লাভ করেছে। অতঃপর এই নদীর জলধারা পিরোজপুর জেলার নেছারাবাদ (স্বরূপকাঠি) উপজেলার গুয়ারিখা ইউনিয়ন পর্যন্ত প্রবাহিত হয়ে কালীগঙ্গা (পিরোজপুর) নদীতে নিপতিত হয়েছে। নদীটির উজানের তুলনায় ভাটির দিক ক্রমশ সংকুচিত হয়ে পড়েছে। নদীতে সারাবছর পানিপ্রবাহ পরিদৃষ্ট হয় এবং ছোট আকৃতির নৌযান চলাচল করে। সমুদ্র উপকূলীয় অঞ্চলের মধ্য দিয়ে প্রবাহিত হওয়ায় নদীটির ভাটির অংশ জোয়ার ভাটার প্রভাবে প্রভাবিত। 
 
",বেলুয়া নদী,https://bn.wikipedia.org/wiki?curid=476938
42285,476978,"রেনিটিডিন () হচ্ছে এমন একটি ওষুধ যা গ্যাস্ট্রিক এসিড উৎপাদন কমাতে ব্যবহার করা হয়। এটা পেপ্টিক আলসার, গ্যাস্ট্রইসোফেজিয়াল রিফ্লাক্স রোগ জলিনজার-এলিসন সিন্ড্রোম রোগের চিকিৎসায় ব্যবহৃত হয়। হাইভস বা আরটিকেরিয়ার চিকিৎসায় উপকার পাবার প্রমাণ রয়েছে। এটা মুখে এবং মাংসপেশিতে বা শিরায় ইনজেকশন এর মাধ্যমে দেয়া হয়।  প্রধান পার্শ্বপ্রতিক্রিয়াসমুহ হলো মাথাব্যথা, ইনজেকশনের জায়গায় ব্যথা। গুরুতর পার্শ্বপ্রতিক্রিয়া হচ্ছে লিভারে সমস্যা, হার্টরেট কমে যাওয়া, পাকস্থলীর ক্যান্সারজনিত উপসর্গগুলো বুঝতে না পারা। এটা ক্লস্ট্রিডিয়াম ডেফিসিল কোলাইটিসের ঝুঁকি বাড়ায়।  এটা সাধারণত গর্ভাবস্থায় নিরাপদ। রেনিটিডিন হলো H2 হিস্টামিন রিসেপ্টর অ্যান্টাগনিস্ট যা হিস্টামিন কে ব্লক করে ফলে পাকস্থলীর প্যারাইটাল কোষ থেকে বেশি এসিড বের হতে পারেনা।  গ্লাক্সো ফার্মা যা এখন গ্লাক্সোস্মিথক্লাইন এর অংশ ১৯৭৬ সালে রেনিটিডিন আবিষ্কার করে।  এটা বিশ্ব স্বাস্থ্য সংস্থার জরুরি ওষুধের তালিকায় স্থান পেয়েছে এবং প্রাথমিক স্বাস্থ্যসেবায় অত্যন্ত গুরুত্বপূর্ণ ওষুধ হিসেবে বিবেচিত হয়।  এটা এখন জেনেরিক মেডিসিন হিসেবে সহজলভ্য।  ১৯৮১ সালে প্রথমবার রেনিটিডিন বাজারে ছাড়া হয় এবং ১৯৮৭ সালের মধ্যে এটি বাজারে বিক্রীত ওষুধের মধ্যে শীর্ষস্থান দখল করে। পরবর্তীতে ওমিপ্রাজল (যা একটি প্রোটন পাম্প ইনহিবিটর) শীর্ষস্থান দখল করে।Pelot, Daniel, (M.D.). """"Digestive System : New Drug for Heartburn"""". The New Book of Knowledge : Medicine & Health, Grolier : Danbury, Connecticut. 1990. p.262. . Library of Congress 82-645223 
বিষয়শ্রেণীঃ H2-রিসেপ্টর অ্যান্টাগনিস্ট
",রেনিটিডিন,https://bn.wikipedia.org/wiki?curid=476978
42286,476981,"বিদ্যা বালান একজন ভারতীয় মডেল ও চলচ্চিত্র অভিনেত্রী। তিনি বলিউড চলচ্চিত্রে কর্মজীবন প্রতিষ্ঠার পাশাপাশি বাংলা, তামিল, মালয়ালম এবং হিন্দি ভাষার চলচ্চিত্রে অভিনয় করেছেন। তরুণ বয়সেই চলচ্চিত্রের সাথে তার সম্পৃক্ততা ঘটে এবং ১৯৯৫ সালে হাম পাঞ্চ হিন্দি সাইটকমের মাধ্যমে প্রথম অভিনয়ে আসেন। অভিনয় জীবনে তিনি এ যাবৎ বিভিন্ন পুরস্কার অর্জন করেছেন, যার মধ্যে একটি জাতীয় চলচ্চিত্র পুরস্কার, পাঁচটি ফিল্মফেয়ার পুরস্কার এবং পাঁচটি স্ক্রিন পুরস্কার অর্ন্তভুক্ত রয়েছে। ২০১৪ সালে ভারত সরকার কর্তৃক তাকে দেশের চতুর্থ সর্বোচ্চ বেসামরিক সম্মাননা পদ্মশ্রী পদকে ভূষিত করা হয়। 
",বিদ্যা বালান অভিনীত চলচ্চিত্রের তালিকা,https://bn.wikipedia.org/wiki?curid=476981
42287,477000,"নগ্ন বিবাহ হল যে বিবাহে স্বামী ও স্ত্রী, দাম্পত্য পার্টি এবং/অথবা অথিতিরা নগ্ন থাকে। অংশগ্রহণকারীরা নগ্নতাবাদী জীবনধারার হতে পারে অথবা তারা ভিন্ন ধরণের বিবাহ চেয়ে থাকতে পারে। বিবাহের সময় দম্পতিরা নগ্ন থাকতে পারে যখন অথিতিরা নগ্ন অথবা পোশাক পরিধান করা অবস্থায় আসতে পারে অথবা দম্পতি এবং সকল অথিতিরা নগ্ন থাকতে পারে। আমেরিকায় ২৭০ টি ক্লাব আছে যেখানে পোশাক-ছাড়া অথবা পোশাক-ঐচ্ছিক, এবং এগুলোর মধ্যে কিছু নগ্ন বিবাহের এলাকা হিসেবে পরিবেশন করা হয়। চীনে, ""নগ্ন বিবাহ"" মানে সহজ বিষয় হয়ে দাঁড়িয়েছে , অল্প বাজেট, বিবাহ, কোন বাড়ি ক্রয় না করা, গাড়ি, অথবা বিবাহের আংটি।  এই ধরণের বিবাহ খুবই জনপ্রিয় হয়ে উঠেছে। নগ্ন বিনোদনমূলক চর্চা বৃদ্ধির জন্য নগ্ন বিবাহের সংখ্যা বৃদ্ধি পেয়েছে। ১৯৩১ সালে প্রতিষ্ঠিত আমেরিকান অ্যাসোসিয়েশন ফর নুড রিক্রিয়েশনের (AANR) হিসাব মতে ১৯৯০ দশকে শতকরা ৭৫ ভাগ নগ্ন বিবাহের সংখ্যা বৃদ্ধি পেয়েছে। এএএনআর এর অনুমান অনুযায়ী এটি ১৯৯২ সালের $১২০ মিলিয়ন ৪৪০ মিলিয়ন ডলারের শিল্পে বৃদ্ধি পেয়েছে। নগ্ন বিবাহে ঐতিহ্যবাহী ফুল, পর্দা এবং জিনিসপত্র, সঙ্গী, এবং খাদ্য থাকে। একজন কর্মকর্তা অনুষ্ঠান সঞ্চালন করেন এবং অন্যান্য বিবাহের মত বৈধ হওয়া প্রয়োজন। ২০০৩ সালে জামাইক্যাতে পৃথিবীর বৃহত্তম নগ্ন বিবাহ হয়। একই সময়ে ২৯ দম্পত্তির বিবাহ সম্পূর্ণ হয়। এই বিবাহটি ভালোবাসা দিবসের দিন জামাইকার হিডোনিসম ৩ এর রান্যায়ে উপসাগরের পাশে অনুষ্ঠিত হয়। দম্পত্তিদের মধ্যে রুশ, কানাডীয় এবং ভারতীয় আমেরিকান ছিলেন। অনুষ্ঠানটি পরিচালনা করেছিলেন ফ্লোরিডার ইউনিভার্সাল লাইফ গীর্জার রেভ. ফ্রাংক কেরভাসিও। অংশগ্রহণকারীদের কমপক্ষে চারদিন অবস্থান করতে হয়েছিল, বিবাহ অনুষ্ঠানের দুই দিন পূর্বে ১২ ফেব্রুয়ারি তারা পোছিয়েছিল। ",নগ্ন বিবাহ,https://bn.wikipedia.org/wiki?curid=477000
42288,477014,"পুঠিয়া রাজবাড়ী বা পাঁচআনি জমিদারবাড়ী হচ্ছে মহারানী হেমন্তকুমারী দেবীর বাসভবন। বাংলার প্রত্নতাত্ত্বিক ঐতিহ্যের মধ্যে রাজশাহীর পুঠিয়া রাজবাড়ী অন্যতম।McAdam, Marika. (2004) ""Lonely Planet's Bangladesh"". pp. 114-115. ১৮৯৫ সালে মহারানী হেমন্তকুমারী দেবী আকর্ষনীয় ইন্দো ইউরোপীয় স্থাপত্যরীতিতে আয়তাকার দ্বিতল বর্তমান রাজবাড়ীটি নির্মাণ করেন। রাজশাহী জেলা সদর হতে ৩২ কিঃমিঃ উত্তর- পূর্বে নাটোর মহাসড়ক অভিমুখে পুঠিয়া অবস্থিত। বাসে করে দেশের যে কোন স্থান হতে পুঠিয়া আসা যায় এবং ট্রেনে করে নাটোর অথবা রাজশাহী নেমেও সড়কপথে সহজে আসা যায়। সপ্তদশ শতকে মোগল আমলে তৎকালীন বাংলার বিভিন্ন রাজ্যের মধ্যে পুঠিয়া জমিদারি ছিল প্রাচীনতম। কথিত যে জনৈক নীলাম্বর মোগল সম্রাট জাহাঙ্গীরের (১৬০৫—২৭ খ্রি.) কাছ থেকে ‘রাজা’ উপাধি লাভ করার পর সেটি পুঠিয়া রাজবাড়ীরূপে পরিচিতি লাভ করে। ১৭৪৪ সালে জমিদারি ভাগ হয়। সেই ভাগাভাগিতে জমিদারের বড় ছেলে পান সম্পত্তির সাড়ে পাঁচ আনা এবং অন্য তিন ছেলে পান সাড়ে তিন আনা। ১৯৫০ সাল পর্যন্ত জমিদারি প্রথা ছিল। প্রথা বিলুপ্ত হলে পুঠিয়া রাজবাড়ীর জমিদারিও বিলুপ্ত হয়। কিন্তু জমিদারি বিলুপ্ত হলেও সে আমলে নির্মিত তাঁদের প্রাসাদ, মন্দির ও অন্যান্য স্থাপনা ঠিকই এখনো টিকে রয়েছে। অপরূপ এ প্রাসাদটি ১৮৯৫ সালে মহারানী হেমন্ত কুমারী দেবী তাঁর শাশুড়ি মহারানী শরৎ সুন্দরী দেবীর সম্মানে নির্মাণ করান।
ভবনের সম্মুখ ভাগের স্তম্ভ, অলংকরন, কাঠের কাজ, কক্ষের দেয়ালে ও দরজার উপর ফুল ও লতাপাতার চিত্রকর্ম চমৎকার নির্মাণ শৈলীর পরিচয় বহন করে। রাজবাড়ীর ছাদ সমতল, ছাদে লোহার বীম, কাঠের বর্গা এবং টালি ব্যবহৃত হয়েছে। নিরাপত্তার জন্য রাজবাড়ির চারপাশে পরিখা খনন করা হয়েছিল।ABM Husain, Asiatic Society of Bangladesh ""Architecture"". ISBN (invalid) 984-300-000965. . (pg:361-363) পুঠিয়া রাজবাড়ীর আশে পাশে ছয়টি রাজদিঘী আছে। প্রত্যেকটা দিঘীর আয়তন ছয় একর করে। মন্দিরও আছে ছয়টি। সবচেয়ে বড় শিব মন্দির। এ ছাড়া আছে রাধাগোবিন্দ মন্দির, গোপাল মন্দির, গোবিন্দ মন্দির, দোলমঞ্চ ইত্যাদি। প্রতিটি মন্দিরের দেয়ালেই অপূর্ব সব পোড়ামাটির ফলকের কারুকাজ। জোড়বাংলা মন্দির, বাংলো মন্দির, পঞ্চরত্ন অর্থাৎ চূড়াবিশিষ্ট মন্দির অর্থাৎ বাংলার বিভিন্ন গড়নরীতির মন্দিরগুলোর প্রতিটিই আকর্ষণীয়। এ ছাড়া রানির স্নানের ঘাট, অন্দর মহল মিলিয়ে বিশাল রাজবাড়ী প্রাঙ্গণ। ",পুঠিয়া রাজবাড়ী,https://bn.wikipedia.org/wiki?curid=477014
42289,477054,"ভুবনেশ্বর নদ বা ভুবনেশ্বর নদী বাংলাদেশের দক্ষিণ-পশ্চিমাঞ্চলের ফরিদপুর জেলার একটি নদী। নদীটির দৈর্ঘ্য ২৭ কিলোমিটার, গড় প্রস্থ ৪০ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক ভুবনেশ্বর নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৬৭।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৫৯-৬০, ISBN 984-70120-0436-4. ভুবনেশ্বর নদীটি ফরিদপুর জেলার সদরপুর উপজেলার আকোটের চর ইউনিয়ন এলাকায় প্রবহমান পদ্মা নদী হতে উৎপত্তি লাভ করেছে। অতঃপর এই নদীর ফরিদপুর জেলার নগরকান্দা উপজেলার কৈচাইল ইউনিয়ন পর্যন্ত প্রবাহিত হয়ে কুমার নদীতে নিপতিত হয়েছে। নদীতে সারাবছর পানিপ্রবাহ থাকে না এবং শুকনো মৌসুমে নদীটি অনেকটা শুকিয়ে যায়। তবে বর্ষাকালে নদীটিতে স্বাভাবিকের চেয়ে পানির প্রবাহ অধিক মাত্রায় বৃদ্ধি পায়। এ নদীটি জোয়ার ভাটার প্রভাবে প্রভাবিত। বর্তমানে চরভদ্রাসন উপজেলা সদরে বাজারসংলগ্ন ভুবনেশ্বর নদের বিভিন্ন স্থান দখল করে সড়ক ও দোকানপাট নির্মাণ করা হচ্ছে। এর আগে চরভদ্রাসন জামে মসজিদসংলগ্ন ধানহাটা থেকে উত্তরে আলী খানের টিনের দোকানের পাশ দিয়ে নদ ভরাট করে সড়ক নির্মাণ করা হয়েছে। 
 
",ভুবনেশ্বর নদ,https://bn.wikipedia.org/wiki?curid=477054
42290,477086,"গোপালপুর বন্দর হল ভারতের পূর্ব উপকূলের রাজ্য ওড়িশার একটি ছোট সমুদ্র বন্দর। বন্দরটি বঙ্গোপসাগরের তীরে গড়ে উঠেছে। এই বন্দরের দ্বার ওড়িশার সমুদ্র বাণিজ্য যেমন বাড়বে, তেমন শিল্প ও কর্মসংস্থান হবে। বন্দটির পোতাশ্রয়টি প্রাকৃতিক এবং এর গভীরতা ১৮.৫ মিটার ।এই বন্দরে ১২০,০০০ ডিডব্লিউটি (DWT) কার্গ জাহাজ ও চলাচলের উপযোগি।এই বন্দরে রয়েছে ৫ টি জেটি বা বার্থ। বন্দরটি কলকাতা-চেন্নাই রেল পথ ও মহাসড়কের সঙ্গে যুক্ত। ৫নং মহাসড়ক থেকে এই বন্দর ৬ কিমি দীর্ঘ ২১৭ নং মহাসড়ক দ্বারা যুক্ত। বন্দরটি পারাদ্বীপ থেকে ১৬০ কিমি ও বিশাখাপত্তনাম থেকে ২৬০ কিমি দূরে অবস্থিত। বন্দরটির পশ্চাত ভূমি যতেষ্ট উন্নত।ঊড়িষ্যা,ঝাড়খন্ড,ছত্তিড়িশগড় হল এই বন্দরের পশ্চাত ভূমি।
",গোপালপুর বন্দর,https://bn.wikipedia.org/wiki?curid=477086
42291,477096,"চেন্নাই মেট্রো রেল তামিলনাড়ুর রাজধানী চেন্নাই ও তার পার্শ্ববর্তী অঞ্চলের দ্রুত পরিবহন ব্যবস্থা। এই মেট্রো রেল ব্যবস্থা ২০১৫ সালের ২৯ জুলাই উদ্ভোদন করা হয় এবং ওইদিনে প্রথম পরিষেবা শুরু করে। এটি ভারতের সপ্তম মেট্রো পরিষেবা। এই মেট্রো ব্যবস্থা ৪৫.১ কি.মি দীর্ঘ। এটি তামিলনাড়ুর প্রথম ও দক্ষিণ ভারতের দ্বিতীয় মেট্রো রেল। মেট্রো পথটিতে ৩২ টি স্টেশন রয়েছে। চেন্নাই মেট্রো রেল লিমিটেড (সিএমআরএল), ভারত সরকার এবং তামিলনাড়ু সরকারের যৌথ উদ্যোগে চেন্নাই মেট্রো পরিচালনা ও পরিচালনা করে। এই ব্যবস্থাটি ভূগর্ভস্থ এবং উত্তলিত স্টেশনের মিশ্রণ এবং আদর্শ গেজ ব্যবহার করে। মেট্রো রেল পরিষেবাগুলি দৈর্ঘ্য ০৬:০০ থেকে ২২:০০ টার মধ্যে ১০-১৫ মিনিট অন্তঃর কাজ করে। এই মেট্রো রেল ব্যবস্থাটি ২০২১ সালের মধ্যে বিদ্যমান চেন্নাই দ্রুত গণপরিবহন ব্যবস্থা গ্রহণের পরিকল্পনা করেছে, যা চেন্নাই মেট্রো রোলিং স্টকের সাহায্যে আপগ্রেড করা হবে।  সিএমআরএল ২০১১ সালে ইন্টারন্যাশনাল এসোসিয়েশন অব পাবলিক ট্রান্সপোর্ট কর্তৃক স্বীকৃত হয়।  নির্মাণ জুন ২০০৯ সাল থেকে শুরু হয় এবং প্রথমে সীমা, কোয়ামেদু থেকে আলানদুরের সাতটি স্টেশন নিয়ে ১০ কিলোমিটার (৬.২ মাইল) পথে করে ২৯ জুন ২০১৩ সালে পরিষেবা শুরু হয়। মে ২০১৮ সাল অনুযায়ী, চেন্নাই সেন্ট্রাল থেকে সেন্ট থমাস মাউন্ট পর্যন্ত গ্রীন লাইন এবং চেন্নাই আন্তর্জাতিক বিমানবন্দর থেকে এজি-ডিএমএস পর্যন্ত ব্লু লাইন বাণিজ্যিকভাবে পরিচালিত হয় যা ৪৫.১ কিলোমিটারের মেট্রো পথও ৩২ টি স্টেশন নিয়ে গঠিত। দিল্লি মেট্রো এবং হায়দ্রাবাদ মেট্রোর (৪৬.৫ কিলোমিটার) পরে এটি ভারতের তৃতীয় বৃহত্তম মেট্রো রেল ব্যবস্থা। চেন্নাইয়ের প্রতিষ্ঠিত চেন্নাই শহরতলি রেলওয়ে নেটওয়ার্ক ছিল ১৯৩১ সালের মাঝামাঝি চেন্নাই সৈকত থেকে তামবারাম পর্যন্ত একটি সক্রিয় মিটার গেজ লাইন। চেন্নাই সেন্ট্রাল-আরক্কোণাম এবং চেন্নাই সেন্ট্রাল-গুম্মিদিপোন্ডি রুটে আরও দুটি শহরতলি রেললাইন, ১৯৮৫ সালে চালু হয়। চেন্নাই সৈকত এবং থিরুমিলিয়াইয়ের মধ্যে চেন্নাই মাস্ র্যাপিড ট্রানজিট সিস্টেমের প্রথম পর্যায়টি ১৯৯৭ সালে খোলা ছিল। এটি ২০০৭ সালে ভেলাচেরী পর্যন্ত সম্প্রসারিত হয়।  দিল্লি মেট্রোকে আদর্শ করে, তামিলনাডুর সরকার দিল্লি মেট্রোর প্রধান ই শ্রীধরনকে অনুরোধে করেন চেন্নাইয়ের জন্য একটি অনুরূপ আধুনিক মেট্রো রেল ব্যবস্থা পরিকল্পনা করা জন্য। চেন্নাই ভারতের চতুর্থ বৃহত্তম মহানগর। এই মহানগরের জনসংখ্যা দ্রুত বৃদ্ধি পাচ্ছে। ফলে শহরটির সড়ক পথের উপর যানবাহনের চাপ বৃদ্ধি পাচ্ছে ও সড়কে যানজট দেখা দিচ্ছে। এই সমস্যা সমাধানের লক্ষে ভারত সরকার ও তামিলনাড়ু সরকার চেন্নাই মেট্রো রেলের পরিকল্পনা করে।
২০০৭-০৮ সালে ₹৫০ কোটি (মার্কিন $৭.০ মিলিয়ন) প্রাথমিক কর্মকাণ্ডের জন্য অনুমোদন দেওয়া হয়েছিল, যার মধ্যে দিল্লি মেট্রো রেল কর্পোরেশন দ্বারা প্রস্তুত করা একটি বিস্তারিত প্রকল্প প্রতিবেদন অন্তর্ভুক্ত ছিল। প্রকল্পটি ৭ নভেম্বর ২০০৭ সালে রাষ্ট্রীয় মন্ত্রিসভায় অনুমোদিত হয়েছিল এবং চেন্নাই মেট্রো রেল লিমিটেড (সিএমআরএল) এর একটি বিশেষ উদ্দেশ্যমূলক যানবাহন দ্বারা কার্যকর করা হয়েছিল। চেন্নাই মেট্রো নেটওয়ার্কের জন্য ডিএডআরসি দ্বারা সাতটি লাইন পরিকল্পনা করা হয়েছিল। পরিকল্পনা কমিশন ১৬ এপ্রিল ২০০৮-এ প্রকল্পের জন্য নীতিগত অনুমোদন দিয়েছিল। ২১ নভেম্বর ২০০৯ সালে জাপান ব্যাংকিং কর্পোরেশনের সঙ্গে ঋণের জন্য একটি চুক্তি স্বাক্ষরিত হয়। বর্তমানে চেন্নাই মেট্রোর ৭ টি স্টেশন চালু আছে। এই স্টেশন গুলি হল - ব্লু লাইন আন্না সালাই সড়কে প্রসারিত এবং গ্রীন লাইন পুনামাল্লি হাই রোড এবং ইননার রিং রোড ধরে প্রসারিত হয়েছে। ব্লু লাইনটি ওয়াশেরম্যানপেট থেকে তিরুভুতিয়ুর পর্যন্ত বিস্তৃত হচ্ছে। মূল নিবন্ধ:নীল লাইন নীল লাইন হল চেন্নাই মেট্রোর দ্বিতীয় লাইন । এটি ২০১৬ সালের সেপ্টেম্বর মাসে চালু হয়। এটি মোট দীর্ঘ। এই লাইনের নির্মাণ এখনও সম্পূর্ণ হয়নি। এর কিছু অংশের নির্মাণ এখনও চলছে। মূল নিবন্ধ:সবুজ লাইন সবুজ লাইন হল চেন্নাই মেট্রোর চালু হওয়া প্রথম লাইন। এই লাইন প্রথম ২০১৫ সালে চালু হয়। প্রথম পর্যায়ে এই লাইনের চালু হয়। এই লাইনের মোট দৈর্ঘ্য হল । এই লাইনের দ্বিতীয় পর্যায়ের কাজ শেষ হয় ২০১৮ সালে এবং ওই বছরের ২৫ মে দ্বিতীয় পর্যায়ের অংশে মেট্রো ট্রেন চলাচল শুরু করে। 
",চেন্নাই মেট্রো,https://bn.wikipedia.org/wiki?curid=477096
42292,477101,"সরফুদ্দিন আহমেদ ঝন্টু, রংপুর সিটি কর্পোরেশনের
(দশম সিটি কর্পোরেশন) প্রথম নির্বাচিত মেয়র। তিনি ১৯৫২
সালের ৭ জুলাই রংপুরের ইজ্ঞিনিয়ার পাড়ায় মুসলিম পরিবারে
জন্ম গ্রহণ করেন। পিতা- মৃত: মহিউদ্দীন আহমেদ, মাতা-মৃত জোবেদা খাতুন।১৯৬৭ সালে রংপুর জিলা স্কুল থেকে দুটি
বিষয়ে উপর স্টার মার্ক নিয়ে মেট্রিক প্রথম বিভাগে উত্তির্ণ
হন এবং প্রথম বিভাগে এইচ এস সি পাশ করেন ও রংপুর সরকারী
কলেজ থেকে বি কম পাশ করেন। ১৯৭১ সালে বাংলাদেশের
স্বাধীনতা যুদ্ধে অংশগ্রহন করে নিজের জীবন বাজি রেখে
পাকিস্তানী হানাদার বাহিনীর হাত থেকে দেশকে মুক্ত করেন।
সরফুদ্দিন আহমেদ ঝন্টু '৮০ দশকের শুরু থেকে রাজনীতিতে
জড়িত। তার দীর্ঘ রাজনীতি জীবনে তিনি ধীরে ধীরে মাঠ পর্যায়
থেকে ১৯৮৭ সালে প্রথম উপজেলা নির্বাচনে অংশগ্রহন করে
প্রথম উপজেলা চেয়ারম্যান নির্বাচিত হন এবং ১৯৮৭ সাল থেকে
১৯৯১ সাল পর্যন্ত দায়িত্ব পালন করেন। এরপর ১৯৯২ সাল
থেকে ১৯৯৮ সাল পর্যন্ত রংপুর পৌরসভা চেয়ারম্যান
নির্বাচিত হন।১৯৯৬ সালে জাতীয় নির্বাচনে অংশ গ্রহণ করেন
এবং সংসদ সদস্য নির্বাচিত হন। ২০১২ সালের শেষের দিকে রংপুর সিটি কর্পোরেশর প্রথম নির্বাচনে অংশ গ্রহন
করেন এবং যথাক্রমে দেশের এই দশম সিটি কর্পোরেশনের
প্রথম মেয়র নির্বাচিত হন। তিনি বাংলাদেশে এই প্রথম
ব্যক্তি যিনি একাধারে উপজেলা, পৌরসভা,সংসদ সদস্য ও
সিটি মেয়র নির্বাচিত হন । ২০১৮ সালের ২৫ ফেব্রুয়ারি বিকেল ৩ টা ৩০ মিনিটে ঢাকার বঙ্গবন্ধু শেখ মুজিব মেডিকেল বিশ্ববিদ্যালয় হাসপাতালে তিনি মারা যান।
",শরফুদ্দিন আহমেদ ঝন্টু,https://bn.wikipedia.org/wiki?curid=477101
42293,477120,"গুল্ম (Shrub) বৃক্ষের চেয়ে আকারে ছোট, স্থায়ী কান্ডবিশিষ্ট দীর্ঘজীবী এবং গোড়ায় বা মাটির কাছ থেকে শাখায়িত গাছ। প্রাকৃতিক বন বা বসতি অঞ্চলের জমিতে গুল্মই ভূমির প্রধান আচ্ছাদন। এগুলির অধিকাংশই অত্যন্ত সহিষ্ণু ও সব ধরনের মাটিতে জন্মে। অনেকগুলি গুল্ম গুরুত্বপূর্ণ ফল ও ফুল যোগায়।
",গুল্ম,https://bn.wikipedia.org/wiki?curid=477120
42294,477129,"অ্যান্ড্রু অ্যান্ডি গর্ডন গ্যানটিউম (; জন্ম: ২২ জানুয়ারি, ১৯২১ - মৃত্যু: ১৭ ফেব্রুয়ারি, ২০১৬) ত্রিনিদাদ ও টোবাগো’র বেলমন্ট এলাকায় জন্মগ্রহণকারী ওয়েস্ট ইন্ডিজের বিশিষ্ট আন্তর্জাতিক ক্রিকেটার ছিলেন। ওয়েস্ট ইন্ডিজ ক্রিকেট দলের সদস্যরূপে ১৯৪৮ সালে একটিমাত্র টেস্টে অংশ নিয়েছিলেন। একমাত্র টেস্ট ইনিংসে ১১২ রান করেন। এরফলে তিনি টেস্ট ক্রিকেটের ইতিহাসে ব্যাটিং গড়ে শীর্ষস্থান দখল করেন। ঘরোয়া প্রথম-শ্রেণীর ক্রিকেটে ত্রিনিদাদ দলের প্রতিনিধিত্ব করেছেন অ্যান্ডি গ্যানটিউম। এছাড়াও, জানুয়ারি, ২০১৬ সাল পর্যন্ত গ্যানটিউম ওয়েস্ট ইন্ডিজের সর্বাপেক্ষা প্রবীণ টেস্ট ক্রিকেটার ছিলেন। ক্রিকেট খেলায় তাঁর কোন প্রাতিষ্ঠানিক শিক্ষা ছিল না। তাস্বত্ত্বেও ১৯৪১ সালে ১৯ বছর বয়সে উইকেট-রক্ষক হিসেবে ত্রিনিদাদ দলের পক্ষে অভিষেক ঘটে। আট নম্বরে ব্যাটিংয়ে নেমে ৮৭ তোলেন। এরপর পরবর্তী কয়েক মৌসুম নিয়মিতভাবে ত্রিনিদাদের পক্ষে প্রথম-শ্রেণীর ক্রিকেট প্রতিযোগিতাসহ প্রথম-শ্রেণীবিহীন দ্বীপপুঞ্জের প্রতিযোগিতায় অংশ নেন গ্যানটিউম। এছাড়াও, ওয়েস্ট ইন্ডিজের প্রথম-শ্রেণীর ক্রিকেটের ইতিহাসে সর্বনিম্ন পূর্ণাঙ্গ ইনিংসে শীর্ষ রান সংগ্রাহক হিসেবেও চিত্রিত হয়ে আছেন। জুলাই, ১৯৪২ সালে ত্রিনিদাদের দলীয় সংগ্রহ মাত্র ১৬ হলে তিনি সর্বোচ্চ ৯ রান তোলেন বার্বাডোসের বিপক্ষে। এ সময়ে ত্রিনিদাদ দলের পক্ষে ফুটবলেও অংশ নিয়েছিলেন। কিন্তু সরকারী চাকুরীতে কর্মরত থাকায় ক্রীড়ায় অংশগ্রহণে তাঁর সীমাবদ্ধতা ছিল। মাঝারিসারিতে ব্যাটিংয়ে নামতেন তিনি। পরবর্তীতে উইকেট-রক্ষণে পীচ পর্যবেক্ষণে সম্পৃক্ততা থাকায় উইকেট-রক্ষকেরা ব্যাটিং উদ্বোধনে ভাল করবেন এ ধারনার বশবর্তী হয়ে তাঁকে শুরুতেই নামানো হয়েছে। কিন্তু গ্যানটিউম এ তত্ত্বে বিশ্বাসী ছিলেন না ও ব্যাটিং উদ্বোধনে তেমন স্বাচ্ছন্দ্যবোধ করেননি। ১৯৪৬ সালে প্রথম-শ্রেণীর ক্রিকেটে অভিষেক সেঞ্চুরি হাঁকান। পরের বছর আরও একটি সেঞ্চুরি করেন। ১৯৪৭-৪৮ মৌসুমে সফরকারী ইংল্যান্ড দলের বিপক্ষে ত্রিনিদাদে অনুষ্ঠিত প্রথম খেলায় তিনি ১০১ ও অপরাজিত ৪৭* রান তোলেন। ব্যাটিং উপযোগী পীচে ধীরগতিতে রান সংগ্রহ করায় সাংবাদিকদের কাছ থেকে ব্যাপক সমালোচনার মুখোমুখি হন। দ্বিতীয় খেলায় ৫ ও ৯০ রান তুললেও তাঁর দূর্বল ক্রীড়াশৈলীর ফলে টেস্ট দলে অন্তর্ভুক্ত করা হয়নি। কিন্তু, উদ্বোধনী ব্যাটসম্যান জেফ স্টলমেয়ারের আঘাতপ্রাপ্তিতে শূন্যস্থান পূরণে তাঁকে দলে নেয়া হয়। ১৯৪৮ সালে চমকপ্রদ ব্যাটিং নৈপুণ্যতার স্বাক্ষর রাখায় ইংল্যান্ডের বিপক্ষে টেস্ট খেলায় তাঁকে অন্তর্ভুক্ত করা হয়। কিন্তু অত্যন্ত ধীরগতিতে রান সংগ্রহ করায় তাঁকে দল থেকে বাদ দেয়া হয়। এরপর আর তাঁকে কোন টেস্ট খেলায় দেখা যায়নি; যদিও ৩৬ বছর বয়সে ১৯৫৭ সালে ইংল্যান্ড সফরে দলের অন্যতম সদস্য ছিলেন তিনি। ১৯৭৩-৭৪ মৌসুমে গ্যানটিউম দলীয় ম্যানেজারের ভূমিকায় অবতীর্ণ হয়েছিলেন। ২০০৭ সালে নিজস্ব আত্মজীবনী 'মাই স্টোরি: দি আদার সাইড অব দ্য কয়েন' প্রকাশ করেন। গ্রন্থে তিনি তাঁর খেলোয়াড়ী জীবনে ওয়েস্ট ইন্ডিজের ভূমিকা নিয়ে সমালোচনা করেন। ২০১৫ সাল পর্যন্ত তিনি ওয়েস্ট ইন্ডিজের প্রবীণতম ও বিশ্বে দ্বিতীয় প্রবীণতম ক্রিকেটারের মর্যাদা লাভ করেন। 
",অ্যান্ডি গ্যানটিউম,https://bn.wikipedia.org/wiki?curid=477129
42295,477136,"তালহা ইবনে তাহির (طلحة بن طاهر) (মৃত্যু ৮২৮) ছিলেন খোরাসানের তাহিরি গভর্নর। ৮২২ থেকে শুরু করে তার মৃত্যুর আগ পর্যন্ত তিনি গভর্নর ছিলেন। ৮২২ সালে খোরাসানের গভর্নর তাহির ইবনে হুসাইন মারা যান। এরপর তালহা গভর্নর হন। তালহার শাসনকাল সিস্তানের স্থানীয় খারিজিদের বিরুদ্ধে অভিযানের জন্য বেশি পরিচিত। ৮২৮ সাল পর্যন্ত এই দুপক্ষের মধ্যে লড়াই চলেছে। এই বছর তালহা এবং খারিজিদের নেতা হামজা উভয়ে মারা যান। তালহার পর তার ভাই আবদুল্লাহ ইবনে তাহির গভর্নর হন।
",তালহা ইবনে তাহির,https://bn.wikipedia.org/wiki?curid=477136
42296,477149,"বিদ্যা বালান একজন ভারতীয় মডেল ও চলচ্চিত্র অভিনেত্রী। তিনি জাতীয় চলচ্চিত্র পুরস্কার, আন্তর্জাতিক ভারতীয় চলচ্চিত্র একাডেমি পুরস্কার (আইফা পুরস্কার), ফিল্মফেয়ার পুরস্কার, স্ক্রীণ পুরস্কার, জি সিনে পুরস্কার, স্টার গিল্ড পুরস্কার সহ ৫২টি পুরস্কার জিতেছেন। আনন্দোলোক পুরস্কার এবিপি গ্রুপ কর্তৃক প্রদত্ত কলকাতা ভিত্তিক একটি মিডিয়া পুরস্কার যা বাংলা ও হিন্দি চলচ্চিত্রের উপর দেওয়া হয়। বিদ্যা বালান দুবার এ পুরস্কার বিজয়ী হন। এশীয় চলচ্চিতের সদস্য হংকং আন্তর্জাতিক চলচ্চিত্র উৎস সোসাইটি প্রতিবছর এশীয় চলচ্চিত্র পুরস্কার প্রদান করে। বিদ্যা একবার মনোনয়ন পেয়েছিলেন। এশিয়া-প্যাসিফিক চলচ্চিত্র উৎসব এশিয়া-প্যাসিফিক অঞ্চলের চলচ্চিত্র সমূহ নিয়ে অনুষ্ঠিত হয়। বিদ্যা একবার এ পুরস্কারের জন্য মনোনীত হয়েছিলেন। এশিয়া-প্যাসিফিক স্ক্রীণ পুরস্কার প্রতিবছর ব্রিসবন সিটি কাউন্সিল, অস্ট্রেলিয়ায় দেওয়া হয়। বিদ্যা একবার এ পুরস্কারের মনোনয়ন পান। বিগ স্টার এন্টারটেইনমেন্ট পুরস্কার রিলায়েন্স ব্রডকাস্ট নেটওয়ার্ক কর্তৃক প্রতিবছর প্রদান করা হয়। বিদ্যা দুবার এ পুরস্কার বিজয়ী হন এবং সাতবার পুরস্কারের জন্য মনোনীত হন। এফআইসিসিআই কাঠামোর শ্রেষ্ঠত্ব সান্মাননা প্রতিবছর ফেডারেশন অব ইন্ডিয়ান চেম্বারস অব কমার্স এ্যান্ড ইন্ডাস্ট্রি কর্তৃক প্রদান করা হয়ে থাকে। বিদ্যা তিনবার এ সম্মাননা অর্জন করেন। ফিল্মফেয়ার পুরস্কার দ্যা টাইমস গ্রুপ কর্তৃক ১৯৫৪ সাল থেকে হিন্দি চলচ্চিত্রের জন্য প্রদান করা হয়। বিদ্যা পাচঁবার এ পুরস্কার বিজয়ী হয়েছেন।  কর্তৃক বলিউডের কলা-কুশলিদের সম্মানে আন্তর্জাতিক ভারতীয় চলচ্চিত্র একাডেমি পুরস্কার বা আইফা পুরস্কার প্রদান করে। বিদ্যা চারবার এ পুরস্কার অজর্ন এবং দশবার পুরস্কারের জন্য মনোনীত হয়। লায়ন্স ক্লাব অব এসওএল-মুম্বাই কর্তৃক লায়ন্স গোল্ড পুরস্কার দেওয়া হয়। বিদ্যা দুবার এ পুরস্কার বিজয়ী হন। ভারত সরকারের চলচ্চিত্র অধিদপ্তর কর্তৃক ভারতীয় চলচ্চিত্র শিল্পে অবদানের জন্য জাতীয় চলচ্চিত্র পুরস্কার প্রদান করা হয়। বিদ্যা একবার এ পুরস্কার বিজয়ী হন। পিপল’স চয়েজ পুরস্কারের ভাতরীয় সংস্করণ পিপল’স চয়েজ পুরস্কার (ভারত) ভারতীয় চলচ্চিত্র, টেলিভিশন, সঙ্গীত ও ক্রীড়ার উপর প্রদান করা হয়। বিদ্যা একবার এ পুরস্কারের জন্য মনোনীত হন। প্রযোজক গিল্ড চলচ্চিত্র পুরস্কার (পূর্বে অপ্সারা চলচ্চিত্র ও টেলিভিশন প্রযোজক গিল্ড পুরস্কার নামে পরিচিত ছিল) প্রতিবছর প্রদান করা হয়ে থাকে। বিদ্যা পাচঁবার এ পুরস্কার বিজয়ী হন। ইন্ডিয়ান এক্সপ্রেস লিমিটেড কর্তৃক স্ক্রীণ পুরস্কার হিন্দি ও মারাঠি চলচ্চিত্রের উপর প্রদান করা হয়। বিদ্যা পাচঁবার এ পুরস্কার বিজযী ও মনোনীত হন।
স্টারডাস্ট পুরস্কার প্রতিবছর মেঘনা পাবলিশিং কোম্পানি লি: কর্তৃক প্রদান করা হয়। বিদ্যা পাচঁবার এ পুরস্কার জয়লাভ করে এবং তেরবার মনোনীত হন। জি সিনে পুরস্কার প্রতিবছর জি এন্টারটেইনম্যান্ট এন্টারপ্রাইজ কর্তৃক প্রদান করা হয়ে থাকে বিদ্যা এ পুরস্কার ৫বার বিজয়ী হন এবং ৩ বার মনোনীত হন। ",বিদ্যা বালান গৃহীত পুরস্কার এবং মনোনয়ন তালিকা,https://bn.wikipedia.org/wiki?curid=477149
42297,477184,"চিরঞ্জীবী (Telugu : చిరంజీవి), ২২ আগস্ট, ১৯৫৫ সালে কোনিডেলা শিভ শঙ্কর ভর প্রসাদ হিসেবে জন্ম গ্রহণ করেন। তিনি একজন ভারতীয় চলচ্চিত্রে অভিনেতা। একাধারে তিনি নৃত্যকার, ছবি উৎপাদক, গায়ক, কন্ঠস্বর শিল্পী, রাজনীতিক ব্যক্তিত্ব, ব্যবসায়ী, বিনিয়োগকারী ও ভারতীয় জাতীয় কংগ্রেসএর একজন সদস্য। তিনি ভারত সরকার-এর কেবিনেটের ট্যুরিজম মন্ত্রনালয়-এর একজন মন্ত্রী ছিলেন।    Below are the selected filmography of Chiranjeevi. ",চিরঞ্জীবী,https://bn.wikipedia.org/wiki?curid=477184
42298,477194,"আলমগীর কুমকুম একজন প্রখ্যাত বাংলাদেশী চলচ্চিত্রকার, প্রযোজক, এবং পরিচালক।  আলমগীর কুমকুম ১৯৬৮ সালে তার মামা পরিচালক ইআর খানের সহকারী হিসেবে চলচ্চিত্রে প্রবেশ করেন। সহকারী পরিচালক হিসেবে তার প্রথম চলচ্চিত্র ""চেনা অচেনা""। এরপর তিনি ""রূপবানের রূপকথা"" এবং ""মধুবালা"" চলচ্চিত্রে সহকারী পরিচালক হিসেবে কাজ করেন। ১৯৬৯ সালে আলমগীর কুমকুম চলচ্চিত্র পরিচালক হিসেবে আত্মপ্রকাশ করেন। তার নির্মিত চলচ্চিত্রসমূহের মধ্যে স্মৃতিটুক থাক, আমার জন্মভূমি, গুন্ডা, মায়ের দোয়া অন্যতম। তিনি চিত্রনায়ক আলমগীরকে নায়ক হিসেবে চলচ্চিত্রে নিয়ে আসেন। আলমগীর কুমকুম নির্মিত সর্বশেষ ছায়াছবি ""জীবন চাবি""। আলমগীর কুমকুম ছাত্রজীবন থেকে রাজনীতির সাথে সম্পৃক্ত। বঙ্গবন্ধুর আদর্শে ছাত্রলীগের সঙ্গে যুক্ত ছিলেন। ১৯৬৬ সালের ছয় দফা আন্দোলন এবং ঊনসত্তরের গণ-অভ্যুত্থানে গুরুত্বপূর্ণ ভূমিকা পালন করেন। তিনি বঙ্গবন্ধু সাংস্কৃতিক জোটেরও প্রতিষ্ঠাতা সভাপতি এবং দীর্ঘদিন এ দায়িত্ব পালন করেছেন। তিনি আওয়ামী লীগের কেন্দ্রীয় কমিটির সাবেক সাংস্কৃতিক সম্পাদকের দায়িত্বও পালন করেছিলেন। চলচ্চিত্র নির্মাণের পাশাপাশি তিনি পাকিস্তান আমল থেকে তিনি বিভিন্ন সাংস্কৃতিক আন্দোলনেও ভূমিকা রাখেন। তিনি দীর্ঘ দিন ডায়াবেটিস ও কিডনির সমস্যায় ভুগে ২০১২ সালের ২৭ ফেব্রুয়ারি মৃত্যুবরণ করেন। রামপুরা ওয়াপদা রোড জামে মসজিদে প্রথম নামাজে জানাজা, বাংলাদেশ টেলিভিশনে দ্বিতীয় নামাজে জানাজা, এফডিসিতে তৃতীয় নামাজে জানাজা এবং সর্বশেষ আওয়ামী লীগের গুলশানস্থ পার্টি অফিসে চতুর্থ নামাজে জানাজা শেষে তাকে বনানী কবরস্থানে তাকে দাফন করা হয়। ",আলমগীর কুমকুম,https://bn.wikipedia.org/wiki?curid=477194
42299,477195,"জজ ব্যারিস্টার পুলিশ কমিশনার ২০১৩ সালে বাংলাদেশী বাংলা ভাষায় নির্মিত চলচ্চিত্র। ছায়াছবিটি পরিচালনা করেছেন এফ আই মানিক। দেলোয়ার জাহান ঝন্টুর কাহিনী অনুসারে সংলাপ লিখেছেন মোহাম্মদ রফিকউজ্জামান। এতে প্রধান চরিত্রে অভিনয় করেছেন শাকিব খান, পূর্ণিমা, রাজ্জাক, সোহেল রানা, আলমগীর। এই চলচ্চিত্রের মাধ্যমে ৩৫ বছর পরে আবার একত্রিত হলেন তিন গুনী শিল্পী রাজ্জাক, সোহেল রানা, ও আলমগীর। তারা এর আগে ১৯৭৮ সালে দিলীপ বিশ্বাস পরিচালিত 'জিঞ্জির' সিনেমায় প্রথম একসঙ্গে অভিনয় করেন। এটি তিন বন্ধুর গল্প। বন্ধুদের একজন জজ, একজন ব্যারিস্টার, অন্যজন পুলিশ অফিসার থেকে পদোন্নতি নিয়ে পুলিশ কমিশনার। এই তিন বন্ধুর কাজকর্মই অপরাধ ও অপরাধীদের সাথে সংশ্লিষ্ট। অন্যায়-অনৈতিকতার সাথে যুদ্ধ করতে হয় সর্বক্ষন ভিন্ন ভিন্ন পেশার এই তিন বন্ধুকে। 
জর্জ ব্যারিস্টার পুলিশ কমিশনার ছায়াছবিটির মহরত ও শুটিং শুরু হয়েছিল ২০০৭ সালের ২২ অক্টোবর এফসিডির ২নং ফ্লোরে। দেশের অস্থিতিশীল পরিস্থিতির জন্য বারবার ছবির মুক্তির তারিখ নিয়ে বিভিন্ন জটিলতা দেখা দেয়। অবশেষে ২০১৩ সালের ১০ মে ৬০ টি প্রক্ষাগৃহে ছায়াছবিটি মুক্তি দেয়া হয়।
চলচ্চিত্রটির সঙ্গীত পরিচালনা করেছেন আলাউদ্দিন আলী। গান লিখেছেন গাজী মাজহারুল আনোয়ার, মুনশী ওয়াদুদ ও কবির বকুল। কণ্ঠ দিয়েছেন সাবিনা ইয়াসমিন, এন্ড্রু কিশোর, কনক চাঁপা, এসআই টুটুল, বিপ্লব ও মনির খান।
",জজ ব্যারিস্টার পুলিশ কমিশনার,https://bn.wikipedia.org/wiki?curid=477195
42300,477214,"ভৈরব নদী বাংলাদেশের দক্ষিণ-পশ্চিমাঞ্চলের খুলনা ও বাগেরহাট জেলার একটি নদী। নদীটির দৈর্ঘ্য ৩০ কিলোমিটার, গড় প্রস্থ ৯৫ মিটার। বাংলাদেশ পানি উন্নয়ন বোর্ড বা ""পাউবো"" কর্তৃক ভৈরব নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৬৯।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৬১-৬২, ISBN 984-70120-0436-4. ভৈরব নদীটি খুলনা জেলার রূপসা উপজেলার নাইহাতি ইউনিয়ন দিয়ে প্রবহমান আঠারবাঁকি নদী থেকে উৎপত্তি লাভ করেছে। অতঃপর নদীটি বাগেরহাট জেলার ফকিরহাট উপজেলার মধ্য দিয়ে পৌরসভা এলাকা পর্যন্ত প্রবাহিত হয়ে পয়লাহারা নদীতে পতিত হয়েছে। 
 
",ভৈরব নদী (বাগেরহাট),https://bn.wikipedia.org/wiki?curid=477214
42301,477221,"ভৈরব-কপোতাক্ষ নদ বাংলাদেশ-ভারতের একটি আন্তঃসীমান্ত নদী। নদীটি ভারতের মুর্শিদাবাদ জেলা এবং বাংলাদেশের দক্ষিণ-পশ্চিমাঞ্চলের মেহেরপুর ও চুয়াডাঙ্গা জেলার একটি নদী। নদীটির দৈর্ঘ্য ৯৫ কিলোমিটার, গড় প্রস্থ ৪৫ মিটার। বাংলাদেশ পানি উন্নয়ন বোর্ড বা ""পাউবো"" কর্তৃক ভৈরব-কপোতাক্ষ নদের প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৭০।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৬২, ISBN 984-70120-0436-4. ভৈরব-কপোতাক্ষ নদটি মুর্শিদাবাদ জেলার চরকুশবাড়িয়ার কেছে জলাঙ্গী নদী থেকে উৎপত্তি লাভ করেছে। অতঃপর নদীটি মেহেরপুর জেলার মেহেরপুর সদর উপজেলার কুতুবপুর ইউনিয়ন দিয়ে বাংলাদেশে প্রবেশ করেছে। পরবর্তী পর্যায়ে এ নদ চুয়াডাঙ্গা জেলার দামুড়হুদা উপজেলার কুড়ালগাছি ইউনিয়ন পর্যন্ত প্রবাহিত হয়ে ইছামতী-কালিন্দী নদীতে নিপতিত হয়েছে। নদীটি মৌসুমি প্রকৃতির। বর্ষাকালে নদীটিতে স্বাভাবিকের চেয়ে পানির প্রবাহ অধিক মাত্রায় বৃদ্ধি পায়। এ সময় নদীর তীরবর্তী অঞ্চল বন্যার পানিতে প্লাবিত হয়। নদীটি জোয়ার ভাটার প্রভাবে প্রভাবিত। ",ভৈরব-কপোতাক্ষ নদ,https://bn.wikipedia.org/wiki?curid=477221
42302,477233,"ভোলা নদী বাংলাদেশের দক্ষিণ-পশ্চিমাঞ্চলের বাগেরহাট জেলার একটি নদী। নদীটির দৈর্ঘ্য ৫৯ কিলোমিটার, গড় প্রস্থ ২৭৫ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক ভোলা নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৭১।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৬৩, ISBN 984-70120-0436-4. ভোলা নদীটি বাগেরহাট জেলার মংলা উপজেলার চাঁদপাই রেঞ্জ ইউনিয়ন এলাকায় প্রবহমান খারমা নদী হতে উৎপত্তি লাভ করেছে। অতঃপর এই নদীর জলধারা বাগেরহাট জেলার শরণখোলা উপজেলার শরণখোলা রেঞ্জ ইউনিয়ন পর্যন্ত প্রবাহিত হয়ে বলেশ্বর নদীতে নিপতিত হয়েছে। নদীটির উজানের তুলনায় ভাটির দিক অধিক প্রশস্ত। নদীতে সারাবছর পানিপ্রবাহ পরিদৃষ্ট হয় এবং ছোটবড় নৌযান চলাচল করে। তবে বর্ষাকালে নদীটিতে স্বাভাবিকের চেয়ে পানির প্রবাহ অধিক মাত্রায় বৃদ্ধি পাওয়ায় এ সময় নদীর তীরবর্তী অঞ্চল বন্যার পানিতে প্লাবিত হয়। নদীটি জোয়ার ভাটার প্রভাবে প্রভাবিত। 
 
",ভোলা নদী,https://bn.wikipedia.org/wiki?curid=477233
42303,477241,"মাইজদী কোর্ট বিল্ডিং দীঘি (বড় দীঘি নামেও পরিচিত) হল নোয়াখালী জেলার প্রাণকেন্দ্রে অবস্থিত একটি ১৬ একরের জলাশয়।স্মারকগ্রন্থ “নোয়াখালী"": নোয়াখালী পৌরসভা ১৯৫০-এর দশকে নোয়াখালী শহর নদী ও সাগরে বিলীনের হাত থেকে রক্ষার জন্য তৈরি এই দিঘীটি বর্তমানে ওই অঞ্চলের একটি মুক্ত জলাধার হিসেবেও ব্যবহৃত হয়।মেঘনা গর্ভে নোয়াখালীর প্রাচীন শহর: সালাদিনমাইজদী যখন নোয়াখালী, মাহমুদুল হক ফয়েজ দীঘিটির চারপাশে গড়ে উঠেছে সরকারি বিভিন্ন স্থাপনা যার মধ্যে উল্লেখযোগ্য হলো, জেলা কালেক্টরেট বিল্ডিং, পুলিশ সুপারের দপ্তর, সিভিল সার্জন দপ্তর, জেলা শিল্পকলা একাডেমি, মেডিকেল এসিসটেন্ট ট্রেনিং স্কুল, জেলা প্রেসক্লাব, জেলা আইনজীবী সমিতি, জেলা জজকোর্ট, কেন্দ্রীয় শহীদ মিনার, মুক্তিযুদ্ধের শহীদদের স্মৃতিস্তম্ভ, মুক্তমঞ্চ, কচি-কাঁচার মেলা ইত্যাদি। প্রতিবছর পহেলা বৈশাখ ছাড়াও এই দীঘির পারে বিভিন্ন মেলার আয়োজন করা হয়। ",মাইজদী কোর্ট বিল্ডিং দীঘি,https://bn.wikipedia.org/wiki?curid=477241
42304,477266,"গ্রাহাম অ্যান্থনি রিচার্ড (টনি) লক (; জন্ম: ৫ জুলাই, ১৯২৯ - মৃত্যু: ৩০ মার্চ, ১৯৯৫) সারের লিম্পসফিল্ড এলাকায় জন্মগ্রহণকারী বিশিষ্ট ইংরেজ আন্তর্জাতিক ক্রিকেটার ছিলেন। ইংল্যান্ড ক্রিকেট দলের অন্যতম সদস্য ছিলেন তিনি। দলে তিনি মূলতঃ বামহাতি স্পিন বোলিং করতেন। প্রথম-শ্রেণীর ইংরেজ কাউন্টি ক্রিকেটে সারে""Surrey players"". CricketArchive. Retrieved 10 August, 2017. ও লিচেস্টারশায়ার এবং অস্ট্রেলীয় ঘরোয়া প্রথম-শ্রেণীর ক্রিকেটে ওয়েস্টার্ন অস্ট্রেলিয়া ক্রিকেট দলের পক্ষে খেলেছেন টনি লক। সমগ্র খেলোয়াড়ী জীবনে ৪৯ টেস্টে ২৫.৫৮ গড়ে ১৭৪ উইকেট পেয়েছেন তিনি। ১৯৪৬ সালে সতের বছর বয়সে সারে ক্লাবের পক্ষে প্রথম-শ্রেণীর ক্রিকেটে অভিষেক ঘটে তাঁর। কিন্তু, ১৯৪৯ সালের পূর্ব-পর্যন্ত দলে তিনি নিয়মিতভাবে খেলতে পারেননি। ১৯৫১ সালে ১০৫ উইকেট পান। এরপর ১৯৬২ সাল পর্যন্ত নিয়মিতভাবে শত উইকেটের প্রাপ্তি ঘটতো তাঁর। তন্মধ্যে, ১৯৫৫ ও ১৯৫৭ সালে দুই শতাধিক উইকেট পেয়েছেন। ১৯৬২-৬৩ মৌসুমের অ্যাশেজ থেকে বাদ পড়ে ওয়েস্টার্ন অস্ট্রেলিয়ার বিপক্ষে ব্যাপক সাফল্য পান। খেলা থেকে অবসরের পূর্ব-পর্যন্ত ঐ রাজ্যদলের সাথে প্রত্যেক শীত মৌসুমেই খেলতেন তিনি। ১৯৬৫ সালে লিচেস্টারশায়ারে খেলেন ও পরবর্তী দুই মৌসুমে দলের অধিনায়ক ছিলেন। ১৯৬৭ সালে দলকে কাউন্টি চ্যাম্পিয়নশীপের দ্বিতীয় স্থানে নিয়ে যান। অস্ট্রেলীয় টেস্ট খেলোয়াড় পল শিহানের উইকেটটি তাঁর সর্বশেষ প্রথম-শ্রেণীর উইকেট প্রাপ্তি ছিল। ১৯৫২ সালে ভারতের বিপক্ষে অনুষ্ঠিত সিরিজের তৃতীয় টেস্টে তাঁর অভিষেক ঘটে। পরের গ্রীষ্মে অস্ট্রেলিয়ার বিপক্ষে চতুর্থ ও পঞ্চম টেস্টে অংশ নেন। ইংল্যান্ড অ্যাশেজ পুণরুদ্ধার করে। ১৯৫৬ সালে ওল্ড ট্রাফোর্ডে সফরকারী অস্ট্রেলিয়ার বিপক্ষে জিম লেকারের ১৯/৯০ বিশ্বরেকর্ডের বিপরীতে জিম বার্কের বাকী একটি উইকেট নিয়ে জনপ্রিয়তা পান তিনি। দুই বছর পর অসাধারণ গ্রীষ্মকাল অতিবাহিত করেন। দূর্বল নিউজিল্যান্ডের বিপক্ষে ৭.৪৭ গড়ে ৩৪ উইকেট পান। কিন্তু, ১৯৫৮-৫৯ মৌসুমে অস্ট্রেলিয়া সফরে পুরোপুরি ব্যর্থতায় পর্যবসিত হয়ে পড়ে তাঁর বোলিং। কিন্তু একই মৌসুমের শীতে নিউজিল্যান্ডের বিপক্ষে পুণরায় বিধ্বংসী বোলিং করেন। নয় রানেরও কম গড়ে ১৩ উইকেট নেন ও নিউজিল্যান্ডেই পুণরাবৃত্তি ঘটান। ১৯৬১ সালে পুণরায় দলে ফিরে অস্ট্রেলিয়ার বিপক্ষে টেস্টে নামেন। ১৯৬২-৬৩ মৌসুমের অ্যাশেজ থেকে বাদ পড়ে ঘরোয়া ক্রিকেটে ফিরে যান। ১৯৬৭-৬৮ মৌসুমে ফ্রেড টিটমাসের আঘাতপ্রাপ্তিতে আকস্মিকভাবে ইংল্যান্ড দলে খেলার সুযোগ পান। ওয়েস্ট ইন্ডিজের বিপক্ষে সিরিজের শেষ দুই টেস্ট খেলেন। সর্বশেষ খেলোয়াড় হিসেবে প্রথম-শ্রেণীর কাউন্টিতে না খেলেও ইংল্যান্ড দলের সদস্য ছিলেন। বল হাতে তেমন সফলতা না পেলেও গায়ানার জর্জটাউনে চূড়ান্ত টেস্টের প্রথম ইনিংসে প্রথম-শ্রেণীর নিজস্ব সর্বোচ্চ ৮৯ করেন। ছয়দিনের ঐ টেস্টে নবম উইকেট পতনের পর তিনি মাঠে নামেন। এরফলে দল ১-০ ব্যবধানে সিরিজ জয় করে। অস্ট্রেলিয়ার বিপক্ষে সিরিজে তাঁর অসাধারণ কৃতিত্বের ফলে উইজডেন কর্তৃপক্ষ তাঁকে ১৯৫৪ সালের অন্যতম বর্ষসেরা ক্রিকেটার ঘোষণা করে। প্রথম-শ্রেণীর ক্রিকেটে ২,৮৪৪ উইকেট লাভ করেছেন। এরফলে সর্বকালের সেরাদের তালিকায় তিনি নবম স্থান অধিকার করে আছেন। একমাত্র খেলোয়াড় হিসেবে তিনি দশ সহস্রাধিক রান করা স্বত্ত্বেও কোন সেঞ্চুরির সন্ধান পাননি। তবে, ২৭বার অর্ধ-শতক করেন ও গায়ানার বিপক্ষে সর্বোচ্চ ৮৯ রান তোলেন। ডব্লিউ.জি. গ্রেস ও ফ্রাঙ্ক ওলি'র পর প্রথম-শ্রেণীর ক্রিকেটে তৃতীয় সর্বাধিক ৮৩১ ক্যাচ নেন, যার অধিকাংশই ছিল শর্ট লেগ অঞ্চলে। ক্রিকেট থেকে অবসর নেয়ার পর পার্থ ও লন্ডনে কোচিংয়ের সাথে নিজেকে সম্পৃক্ত করেন। কিন্তু শেষ জীবনে দুইটি পৃথক যৌন নির্যাতনের অভিযোগ আসে তাঁর নামে। ১৯৮৭ সালে পনের বছর বয়সী কিশোরীকে বোলিং শিক্ষা প্রদানকল্পে বাড়ীতে আমন্ত্রণ জানান।""Cricket Sport in brief"", The Guardian, 1 December 1993 পরদিনই তেরো বছর বয়সী কিশোরী তাঁর বিরুদ্ধে আরও একটি অভিযোগ করে।""Tony Lock faces new sex assault charges"", The Times, 2 December 1993 ডিসেম্বর, ১৯৯৩ সালে ১০-২ ভোটে তাঁকে নির্দোষ প্রমাণ করা হয়। এ ঘটনায় তাঁর মানসিক অবস্থায় ব্যাপক প্রভাব ফেলে। গৃহীত নিজ শহর পার্থে ক্যান্সারে আক্রান্ত হয়ে ৬৫ বছর বয়সে তাঁর দেহাবসান ঘটে। 
",টনি লক,https://bn.wikipedia.org/wiki?curid=477266
42305,477274,"মাৎস্যবিদ্যা একটি বহুমুখি বিজ্ঞান যেখানে হ্রদবিজ্ঞান, সমুদ্রবিজ্ঞান, স্বাদুপানির জীববিদ্যা, সামুদ্রিক জীববিজ্ঞান, সংরক্ষণ, পরিবেশ, জনসংখ্যা গতিবিদ্যা, অর্থনীতি ও ব্যবস্থাপনা নিয়মানুবর্তিতা স্বপক্ষে একটি সার্বিক ছবি প্রদান করার প্রচেষ্টা করা হয়। প্রাণিবিজ্ঞানের যে শাখায় অর্থনৈতিকভাবে গুরুত্বপূর্ণ জলজ এবং অর্ধ-জলজ সকলকে জীবকে মাৎস্য বলে। এর মধ্যে মাছ ছাড়াও অন্যান্য ক্রাষ্টেশিয়ান পতঙ্গ (চিংড়ি), মলাস্কান গুরুত্বপূর্ণ। ",মাৎস্যবিদ্যা,https://bn.wikipedia.org/wiki?curid=477274
42306,477276,"মৎস্যবিদ্যা জীববিজ্ঞানের অন্যতম একটি শাখা যেখানে মাছ নিয়ে অধ্যয়ন করা হয়। মৎস্যবিদ্যায় মূলত মাছের জীবতত্ত্ব অর্থাৎ উৎপত্তি, বিবর্তন, শ্রেণীবিন্যাস, অঙ্গসংস্থানবিদ্যা, শারীরতত্ত্ব, বাস্তুতন্ত্র, কোষতত্ত্ব, কলাতত্ত্ব, জেনেটিক্স ইত্যাদি নিয়ে বিজ্ঞানভিত্তিক পাঠ ও গবেষণা করা হয়। ",মৎস্যবিদ্যা,https://bn.wikipedia.org/wiki?curid=477276
42307,477281,"কলকাতা মেট্রো লাইন ২ একটি নির্মীয়মান মেট্রো রেল। এটি কলকাতা মেট্রো রেল ব্যবস্থার অংশ। এই রেলপথে ১২টি স্টেশন রয়েছে। 
এই স্টেশনগুলি উত্তোলিত ও ভূগর্ভস্থ। ৬টি উত্তোলিত ও ৬টি ভূগর্ভস্থ। এই পথের দৈর্ঘ্য ১৪.৬৭ কিমি। এটি সল্টলেক সেক্টর ৫ ও হাওড়া ময়দানকে যুক্ত করবে । এই রেল পথটি গঙ্গা নদীর নীচ দিয়ে নিয়ে যাওয়া হবে। মহাপরিকল্পনাটি ১৯৭১ সালের নির্বাচিত পথকে কলকাতা মেট্রো লাইন ২-এর জন্য নির্বাচিত করে। ভারতের প্রথম মেট্রো এবং দিল্লি মেট্রো নেটওয়ার্কের সাফল্যের অভিজ্ঞতা পূর্ব-পশ্চিম মেট্রো করিডরয়ের অনুমোদন দেয় যা হাওড়া রেলওয়ে স্টেশনকে হুগলি নদীর নীচে দিয়ে সুড়ঙ্গ পথে উপনগরী শহর সল্ট লেকের সাথে সংযুক্ত করবে। জানুয়ারী ২০০৪ সালে, ""প্যাসিফিক কনসালটেন্ট ইন্টারন্যাশনাল গ্রুপ"" লাইন জন্য একটি সম্ভাব্যতা গবেষণা পরিচালনা করে। এর পর সংস্থাটি হুগলি নদীর নীচে রাস্তা ও সুড়ঙ্গ নির্মাণের প্রস্তাব করে। কলকাতা মেট্রো রেল করপোরেশন লিমিটেড (কেএমআরসি) নামে একটি নতুন সংগঠন গঠন করা হয়, ২০০৯ সালে, যা এই লাইনের কার্যক্রম পরিচালনা করবে।  কেএমআরসি-এর আট জন পরিচালক রয়েছেন, যার মধ্যে চার জন রাজ্য সরকার এবং বাকি চারজন কেন্দ্রীয় সরকার থেকে নিযুক্ত হয়। প্রথমে ঠিক হয় প্রকল্পের খরচ রাজ্য সরকার (৩০ শতাংশ), কেন্দ্রীয় শহর উন্নয়ন মন্ত্রক (২৫ শতাংশ) এবং জাপান ব্যাঙ্ক ফর ইন্টারন্যাশনাল কোর্পোরেশন (জেবিআইসি) (৪৫ শতাংশ) মিলিত ভাবে প্রদান করবে।  কিন্তু ২০১১ সালে এই প্রকল্পের অধিকাংশ অংশ ভারতীয় রেলয়র উপর ন্যস্ত হয় আন্তর্জাতিক সহযোগিতা সংস্থা জাপান ব্যাঙ্কয়ের (জেবিআইসি) সঙ্গে। প্রকল্পটির জন্য খরচ অনুমান করা হয় ₹ ৫০ বিলিয়ন (US $ ৭৩০ মিলিয়ন) টাকা।  কিন্তু কিছু কারণে প্রকল্পটি বিলম্বিত হয়েছিল। এই বিলম্বিত প্রধানত হয়েছিল ভূমি অধিগ্রহণ, বস্তি স্থানান্তর এবং রুট পরিবর্তনের ফলে উৎপন্ন সমস্যাগুলির কারণে। পূর্ব-পশ্চিম মেট্রো করিডর মূলত ২০১২ সাল নাগাদ চালু হওয়ার কথা ছিল, তবে পরবর্তীতে এটি ২০১৫ সালের মধ্যে চালু করার কথা বলা হয়। কিন্তু ওই সময়ে প্রকল্প শেষ কর্তে নির্মান সংস্থা ব্যর্থ হয়। প্রকল্পটি এখন চারটি পর্যায়ে বাস্তবায়িত হবে। প্রথম পর্যায়ে সেক্টর -৫ থেকে সল্ট লেক স্টেডিয়ামে ২০১৮ সালের জুনে লাইনটি চালুর জন্য কাজ শুরু হয়। কিন্তু সময়ের মধ্যে কাজ শেষ না হওয়ায় এই পথে প্রথম মেট্রো রেল ২০১৮ সালের অক্টোবর মাসে চালু করা হবে বলে ঘোষনা করা হয়। ২০১৯ সালের জুন মাসের মধ্যে এই প্রকল্পের প্রথম ধাপের দ্বিতীয় অংশে ফুলবাগান পর্যন্ত মেট্রো চালু হবে। ২০১৯ সালের ডিসেম্বরে শিয়ালদহ পর্যন্ত কার্যক্রম চলু হবে প্রথম ধাপের তৃতীয় অংশ হিসাবে। চূড়ান্ত পর্যায়ে বা দ্বিতীয় ধাপে যা গঙ্গার নীচে সুড়ঙ্গের মধ্য দিয়ে হাওড়া ময়দান পর্যন্ত মেট্রো রেল যাত্রা করবে ২০২১ সালের ডিসেম্বরে। 
লাইন ২ প্রথমে লাইন ১-এর সঙ্গে সেন্ট্রাল স্টেশনে যুক্ত হওয়ার কথা থাকলেও পরে সিদ্ধান্ত হয় লাইন ১ ও লাইন ২ এসপ্ল্যানেডে যুক্ত হবে। এর ফলে লাইন ২-এর দৈর্ঘ্য ২ কিলোমিটার বৃদ্ধি পেয়েছে এবং নির্মাণ খরচ ৬০০ কোটি টাকা (₹) বৃদ্ধি পায়। এই মেট্রো পথটিকে দুটি অংশে নির্মাণ করা হচ্ছে। প্রথম অংশ হল সল্টলেক সেক্টর ফাইব থেকে শিয়ালদহ স্টেশন। এই অংশে ৮টি স্টেশন রয়েছে এবং এই স্টেশন গুলির মধ্য ৬টি উত্তোলিত ও ২টি ভূগর্ভস্থ। এই অংশের দৈর্ঘ্য ১০ কিমির বেশি। শিয়ালদহ ও ফুলবাগান স্টেশন দুটি ভূগর্ভস্থ আর বাকি ৬টি উত্তোলিত। এই অংশটি ২০১৭ সালে ডিসম্বরে উদ্বোধনের কথা রয়েছে।
এই অংশটি শিয়ালদহ স্টেশন থেকে হাওড়া ময়দান পর্যন্ত গেছে। এই অংশের দৈর্ঘ্য ৬ কিমি । এই অংশে ৪ টি স্টেশন রয়েছে; এর সব গুলি স্টেশন ভূগর্ভস্থ।মহাকরণ ও হাওড়া স্টেশন এর মাঝে গঙ্গা নদীর নীচ দিয়ে সুড়ঙ্গ খুড়ে রেল পথ নির্মাণ করা হবে। এটিই হবে ভারত তথা দক্ষিণ এশিয়ার প্রথম নদীর নীচের মেট্রো সুড়ঙ্গ বা রেল সুড়ঙ্গ।এই রেলপথ নির্মাণের শেষের সময় হিসাবে ২০১৯ সাল ধরা হয়েছে।
যাত্রীদের মেট্রো রেল ট্র্যাক থেকে দূরে রাখার জন্য এই লাইনের সমস্ত স্টেশনগুলি ""প্লাটফর্ম স্ক্রিন ডোর"" দ্বারা সজ্জিত।  ম্যাট ম্যাকডোনাল্ড সমস্ত উঁচু স্টেশনগুলির জন্য বিশদ ডিজাইন পরামর্শদাতা, লি হ্যারিস পোমরয় আর্কিটেক্টস সমস্ত ভূগর্ভস্থ স্টেশন ডিজাইন করেছেন। ৬ টি ভূগর্ভস্থ স্টেশনগুলির মধ্যে ৩ টি নির্মাণ করা হবে আইটিড সিমেন্টেশন, ইটালিয়ান-থাইল্যান্ড ডেভেলপমেন্ট পাবলিক কোম্পানীর একটি অংশ এবং অন্য ৩ টি স্টেশন নির্মাণ করবে এফকনস, যার মধ্যে ৫২০ মিটার সুড়ঙ্গ হুগলী নদীর নিচে নির্মিত হবে। সমস্ত ঊর্ধ্বতন স্টেশনগুলি কলকাতা ভিত্তিক সিম্পলক্স ইনফ্রাস্ট্রাকচার লিমিটেড দ্বারা নির্মিত হবে।  সল্টলেক (বিধাননগর) ও হাওড়া ময়দানের মধ্যে নির্মাণাধীন কলকাতা মেট্রো রেলের কলকাতা মেট্রো লাইন ২ (পূর্ব-পশ্চিম করিডর) এর স্টেশন গুলি হল- রাজ্য সরকার ইস্ট-ওয়েস্ট মেট্রো প্রকল্পকে ভিআইপি রোডের হলদিরাম পর্যন্ত এগিয়ে নিয়ে যাওয়ায় প্রস্তাব দেয়। তাতে সম্মতি দিয়েছে রেল বোর্ড। ঠিক হয়েছে, সেন্ট্রাল পার্ক মেট্রো স্টেশন থেকে ভিআইপি রোড দিয়ে বাগুইআটি, দমদম পার্ক হয়ে প্রকল্প শেষ হবে হলদিরামে গিয়ে। ওখানেই সেটি জুড়বে নিউ গড়িয়া-বিমানবন্দর মেট্রো প্রকল্পের সঙ্গে। এই প্রকল্প বিমানবন্দরের সঙ্গে যুক্ত হলে নিত্যযাত্রীদের সুবিধে হবে। অপর দিকে হাওড়া ময়দান থেকে সাঁতরাগাছি পর্যন্ত সম্প্রসারিত করা হবে ইস্ট-ওয়েস্ট মেট্রো প্রকল্পকে। সেখানে দক্ষিণ-পূর্ব রেলের ২১ হেক্টর জমিতে মেট্রোর ডিপো তৈরি করার সিদ্ধান্ত নেওয়া হয়েছে। তবে সাঁতরাগাছি ইস্ট-ওয়েস্ট মেট্রোর শেষ স্টেশন হলেও ওই রুটে সব চেয়ে গুরুত্বপূর্ণ স্টেশন হতে চলেছে শালিমার। সম্প্রতি মেট্রো রেল কর্তৃপক্ষের সঙ্গে রাজ্য প্রশাসনের বৈঠকে এই সিদ্ধান্ত নেওয়া হয়েছে। ভবিষ্যতে রেলের যে ‘স্পিড করিডর’ তৈরি করার কথা চলছে, সেটিকে শালিমার পর্যন্ত নিয়ে আসা হবে। সে ক্ষেত্রে শালিমার স্টেশন থেকেই মেট্রো ধরে কলকাতায় দ্রুত চলে আসতে পারবেন যাত্রীরা। সে কারণেই শালিমার ভবিষ্যতে গুরুত্বপূর্ণ স্টেশন হয়ে উঠবে বলে মনে করছেন মেট্রোর কর্তারা। রাজ্য প্রশাসন সূত্রের খবর, প্রাথমিক ভাবে ঠিক করা হয়েছে, ইস্ট-ওয়েস্ট মেট্রো সাঁতরাগাছি পর্যন্ত ১০ কিলোমিটার সম্প্রসারণ করা হবে। এর মধ্যে তিন কিলোমিটার পথ যাবে মাটির তলা দিয়ে। বাকি সাত কিলোমিটার মাটির উপর দিয়ে। সিদ্ধান্ত হয়েছে, হাওড়া ময়দান থেকে নবান্ন পর্যন্ত মাটির নীচ দিয়েই চলবে মেট্রো। নবান্ন পর্যন্ত মেট্রোকে মাটির উপর দিয়ে নিয়ে যাওয়ার সুযোগ কার্যত নেই বললেই চলে। এক দিকে দ্বিতীয় হুগলি সেতু থেকে নামা উড়ালপুল আর অন্য দিকে ঘন জনবসতিপূর্ণ এলাকা। সেই কারণে ওই এলাকায় সব রকম সমীক্ষা চালানোর পরে সুড়ঙ্গ খোঁড়ার পথই নির্দিষ্ট করা হবে। নবান্নের পর থেকে মেট্রো মাটির উপরে উঁচু পথ (এলিভেটেড রুট) ধরে পৌঁছবে সাঁতরাগাছি পর্যন্ত। ময়দান থেকে সাঁতরাগাছি ট্রেন দাঁড়াকে ৮ বার। অর্থাৎ ১০ কিলোমিটার পথে থাকবে ৮টি স্টেশন। যার একটি হবে মাটির নিচে। ",কলকাতা মেট্রো লাইন ২,https://bn.wikipedia.org/wiki?curid=477281
42308,477302,"অন্তরে অন্তরে ১৯৯৪ সালে মুক্তিপ্রাপ্ত বাংলাদেশী বাংলা ভাষার চলচ্চিত্র। ছায়াছবিটি পরিচালনা করছেন শিবলি সাদিক। কাহিনী লিখেছেন ফেরদৌস ও চিত্রনাট্য লিখেছেন শিবলি সাদিক। আশা প্রডাকশনস লিমিটেডের ব্যানারে চলচ্চিত্রটি প্রযোজনা করেছেন মেহবুব হোসেন। এতে মূল চরিত্রে অভিনয় করেছেন সালমান শাহ, মৌসুমী, আনোয়ারা, রাজিব প্রমুখ। রওশন চৌধুরীর ছেলে এক বিদেশী মেয়েকে বিয়ে করে বাড়ি আসলে তিনি তার ছেলেকে ত্যাজ্য করেন এবং তার স্ত্রী ফাতেমা চৌধুরীকে তারা যেন কোনভাবেই এই বাড়িতে না ঢুকতে পারে এমন ওয়াদা করান। ফাতেমা চৌধুরী মৃত্যুশয্যায় তার স্বামীর আদেশ মেনে নেন। রওশন চৌধুরীর মৃত্যুর পর জেলে সম্প্রদায়ের মধ্যে ঝামেলা দেখা দিলে রওশন চৌধুরী মীমাংসা করতে যান। এই সময় মানিক জেলের মেয়ে ঝিনুক তার মাথায় পাথর ছুড়ে মারে। ফাতেমা চৌধুরীর ঝিনুককে ভালো লাগে এবং তাকে তার পালিত নাতি হিসেবে মানিকের কাছ থেকে চেয়ে নেয়। ঝিনুক চৌধুরী বাড়িতে বড় হতে থেকে। ইতিমধ্যে বিদেশ ফেরত শান তার দাদীর সাথে দেখা করতে আসে। কিন্তু ফাতেমা চৌধুরী তার স্বামীকে দেওয়া ওয়াদা পালন করার জন্য তাকে বাড়িতে আশ্রয় দিতে অস্বীকৃতি জানায়। পরে শান অসুস্থ হয়ে পরলে তাকে বাড়িতে ডেকে নেয়। ঝিনুকের সেবা শুশ্রূষায় শান ভালো হয়ে উঠে। দাদী শানের বিয়ে তার আরেক নাতনী কান্তার সাথে ঠিক করে। কিন্তু শান ঝিনুককে ভালোবাসে। দাদী তা জানতে পারলে ঝিনুককে বাড়ি থেকে বের করে দেয়। এ নিয়েই কাহিনী আবর্তিত হয়। 
অন্তরে অন্তরে ছায়াছবিটির সঙ্গীত পরিচালনা করেছেন আলম খান। গীত রচনা করেছেন মনিরুজ্জামান মনির। গানে কণ্ঠ দিয়েছেন রুনা লায়লা, এন্ড্রু কিশোর, খান আসিফ আগুন, রিজিয়া পারভিন ও খালিদ হাসান মিলু। ",অন্তরে অন্তরে,https://bn.wikipedia.org/wiki?curid=477302
42309,477307,"দোলনা ১৯৯০ সালে মুক্তিপ্রাপ্ত বাংলাদেশী বাংলা ভাষার চলচ্চিত্র। চলচ্চিত্রটির পরিচালনা করেছেন শিবলি সাদিক। এতে শ্রেষ্ঠাংশে অভিনয় করেছেন আলমগীর, রোজিনা, খলিলউল্লাহ খান, রোজী আফসারি, এটিএম শামসুজ্জামান প্রমুখ। শিল্পপতি ইসহাক আহমেদ ও ফ্লুরা দম্পতি আদুরে একমাত্র কন্যা দোলা বন্ধুদের সাথে নেপালে বেড়াতে যান । নেপালে গিয়ে পরিচয় হয় বাংলাদেশী যুবক গাইড সাগরের সাথে । পরিচয় থেকে ভালোবাসা, প্রেম ও বিয়ে খুব দ্রুতই ঘটে যায় বাবার অমতে। দেশে আসার পর ইসহাক আহমেদের ইচ্ছেয় সাগর দোলাকে নিয়ে ইসহাক আহমেদের বাড়িতে থাকতে রাজী হলেও নানা ঘটনায় অপমান অপদস্থ নয়া মেনে নিতে পারায় আত্মমর্যাদাশীল ও ব্যক্তিত্ববান যুবক সাগর দোলাকে নিয়ে নিজের বাড়িতে উঠেন। দোলাও নিম্নমধ্যবিত্ত পরিবারে নিজেকে খুব সহজে মানিয়ে নেন। তারপরেও কিছু কিছু ঘটনায় দুজনের দ্বন্দ্ব শুরু হয় , শিল্পপতি বাবার উপহার ও সহযোগিতাকে আদুরে কন্যা খারাপ চোখে না দেখলেও সাগর এতে অপমানিত বোধ করেন । এর মধ্যে দুজনের সংসারে এক শিশু কন্যা জন্ম নেয় যার নাম ‘দোলনা’, যাকে নিয়ে পরবর্তী গল্প আবর্তিত হয়। 
চলচ্চিত্রটির সঙ্গীত পরিচালন করেছেন আলম খান। গীত রচনা করেছেন মনিরুজ্জামান মনির এবং কণ্ঠ দিয়েছেন সাবিনা ইয়াসমিন, এন্ড্রু কিশোর, রুনা লায়লা।
",দোলনা (চলচ্চিত্র),https://bn.wikipedia.org/wiki?curid=477307
42310,477319,"নেল্লোর জেলা (সরকারি নাম: শ্রীপোট্টি শ্রীরামুলু নেল্লোর জেলা; )) হল ভারতের অন্ধ্রপ্রদেশ রাজ্যের উপকূলীয় অন্ধ্র অঞ্চলে অবস্থিত রাজ্যের ১৩টি জেলার অন্যতম। ২০১১ সালের জনগণনা অনুসারে, এই জেলার জনসংখ্যা ২,৯৯৬,০৮২। এর মধ্যে ২৯.০৭% শহরবাসী। এই জেলার সদর শহর নেল্লোর। নেল্লোর জেলার পূর্ব দিকে রয়েছে বঙ্গোপসাগর, পশ্চিম দিকে রয়েছে কাডাপা জেলা, উত্তর দিকে রয়েছে প্রকাশম জেলা এবং দক্ষিণ দিকে রয়েছে চিত্তুর জেলা ও তামিলনাড়ু রাজ্যের তিরুবল্লুর জেলা। নেল্লোর জেলার নাম জেলাসদর নেল্লোর শহরের নামানুসারে রাখা হয়েছে। ২০০৮ সালে অন্ধ্রপ্রদেশ সরকার বিশিষ্ট স্বাধীনতা সংগ্রামী ও বিপ্লবী পোট্টি শ্রীরামালুর নামানুসারে এই জেলার নামকরণ করে 'শ্রীপোট্টি শ্রীরামালু নেল্লোর জেলা'। উল্লেখ্য, পোট্টি শ্রীরামালু তেলুগু জাতির জন্য পৃথক অন্ধ্রপ্রদেশ রাষ্ট্রের দাবিতে আমরণ অনশন করে মৃত্যুবরণ করেছিলেন।
মৌর্য সাম্রাজ্যের উত্থানের পর অধুনা অন্ধ্রপ্রদেশ রাজ্যের অনেক অঞ্চল এই সাম্রাজ্যের অন্তর্ভুক্ত হয়। অধুনা নেল্লোর জেলার ভূখণ্ডটিও খ্রিস্টপূর্ব ৩য় শতাব্দীতে মৌর্য সম্রাট অশোকের সাম্রাজ্যভুক্ত হয়। নেল্লোরের কাছে গুহাগুলিতে অশোকের ব্যবহৃত ব্রাহ্মী লিপিতে লেখা শিলালিপি আবিষ্কৃত হয়েছে। দক্ষিণ ভারতের একটি গুরুত্বপূর্ণ রাজবংশ ছিল চোল রাজবংশ। আদি চোলেরা খ্রিস্টীয় ১ম থেকে ৪র্থ শতাব্দী পর্যন্ত এই অঞ্চল শাসন করেছিলেন। জুম্মালুরুতে ১০৯৬ খ্রিস্টাব্দের একটি প্রাচীন চোল শিলালিপি আবিষ্কৃত হয়েছে। কারিকালান ছিলেন চোল রাজবংশের প্রথম ও সর্বশ্রেষ্ঠ সম্রাট। তিনি তাঁর বাস্তুকলার নিদর্শনগুলির জন্য খ্যাত। নেল্লোর জেলা তাঁর সাম্রাজ্যভুক্ত ছিল। পল্লব, চের ও পাণ্ড্যদের ঘন ঘন আক্রমণের ফলে চোল সাম্রাজ্যের পতন ঘটে। কিন্তু ৯ম শতাব্দীতে তাঁদের পুনরুত্থান ঘটে। ৪র্থ ও ৬ষ্ঠ শতাব্দীর মধ্যবর্তী সময়ে সিংহবিষ্ণু পল্লব চোলদের ক্ষমতাচ্যুত করেছিলেন। তারপর এই অঞ্চল পল্লবদের অধিকারভুক্ত হয়। ৭ম শতাব্দীতে পল্লবদের ক্ষমতাকেন্দ্র আরও দক্ষিণে স্থানান্তরিত হয়। ফলে উত্তরাঞ্চলে তাঁদের শক্তি দুর্বল হয়ে পড়ে। উদয়গিরি গ্রামে কয়েকটি প্রাচীন পল্লব ও চোল মন্দির দেখা যায়। অন্ধ্রপ্রদেশের গুন্টুর-নেল্লোর অঞ্চলে পল্লবদের সম্পর্কে অনেকগুলি শিলালিপিও পাওয়া গিয়েছে। বুন্ডাবল্লির চারতলা গুহা ও ভৈরবকোন্ডার ৮টি গুহামন্দির পল্লব স্থাপত্যের গুরুত্বপূর্ণ নিদর্শন। এগুলি মহেন্দ্রবর্মার শাসনকালে নির্মিত।
নেল্লোর চোল রাজবংশের শাসনকালে নেল্লোরের রাজশক্তি মধ্যগগনে উদীত হয় এবং পরে তার পতন ঘটে। এই রাজবংশের মন্ত্রী তথা তেলুগু ভাষায় মহাভারত অনুবাদকারী বিশিষ্ট কবি টিক্কানা সোমযজুলু তাঁর অপর গ্রন্থ নির্বাচনোত্তর রামায়নলুতে এই রাজবংশের ইতিহাস বিবৃত করেছেন। কল্যাণীর পশ্চিম চালুক্যদের সামন্ত তেলুগু চোল রাজবংশের একটি শাখা এঁদের পাকানাডুর শাসক নিযুক্ত করেন। তাঁদের উদ্দেশ্য ছিল চোল ও চালুক্যদের মধ্যে যুদ্ধে সাহায্য লাভ করা। অধুনা নেল্লোর, কাডাপা, চিত্তুর ও চেঙ্গলপুট জেলা এঁদের এক্তিয়ারভুক্ত এলাকা ছিল। এঁদের রাজধানী ছিল বিক্রমসিংহপুরী (আধুনিক নেল্লোর)। টিক্কা (১২২৩-১২৪৮) হোয়সল ও পাণ্ড্যদের পরাজিত করে তোন্ডাইমণ্ডলম অঞ্চল অধিকার করেন এবং চোলস্থাপনাচার্য উপাধি গ্রহণ করেন। টিক্কার পুত্র ও উত্তরাধিকারী দ্বিতীয় মনুমসিদ্ধির (১২৪৮-১২৬৩) শাসনকালে অন্য চালুক্য ও পাণ্ড্যরা নেল্লোর আক্রমণ করেছিল। টিক্কানা কাকতীয় রাজা গণপতিদেবের কাছে গিয়ে তাঁর প্রভুর হয়ে সামরিক সাহায্য লাভে সমর্থ হন। ১২৫০ সাল লাগাদ মনুমসিদ্ধি ও কানিগিরি অঞ্চলের এররাগাড্ডাপাডুর প্রধান কাটামারাজুর মধ্যে একটি তৃণভূমিতে গবাদিপশু চারণের অধিকার নিয়ে মারাত্মক বিবাদ বাধে। এই বিবাদের ফলে পেন্না নদীর তীরে মুট্টুকুরুর কাছে পঞ্চলিঙ্গলে এক ভয়ানক যুদ্ধ হয়। টিক্কানার জ্ঞাতিভাই খেডগা টিক্কানার নেতৃত্বে মনুমসিদ্দির বাহিনী এই যুদ্ধে জয়লাভ করে। এই বিবাদ ও বিবাদপ্রসূত যুদ্ধ পরবর্তীকালে জনপ্রিয় গাথাকাব্য ""কাটামারাজু কথা""র উপজীব্য হয়েছি। এই যুদ্ধের কিছুকাল পরেই মনুমসিদ্ধি মারা যান এবং নেল্লোর তার গুরুত্ব হারায়।
কল্যাণীর পশ্চিম চালুক্যদের সামন্ত কাকতীয়রা প্রোলার প্রভাবে স্বাধীনতা ঘোষণা করে। এই রাজবংশের প্রথম রাজা গণপতি দেব প্রায় সমগ্র তেলুগু দেশকে নিজের রাজ্যভুক্ত করেছিলেন। ১৩শ শতাব্দীতে নেল্লোর কাকতীয় রাজ্যের অধীনে ছিল। পরে কিছুকালের জন্য এই অঞ্চল পাণ্ড্যদের অধিকারভুক্ত হয়। পরে প্রতাপরুদ্র পাণ্ড্যদের পরাজিত করেন। কাকতীয় সাম্রাজ্যের পতনের পর এই অঞ্চল প্রথমে তুঘলক ও পরে কোন্ডাবিডি রেড্ডিদের রাজ্যভুক্ত হয়। ১৪শ শতাব্দীতে এই জেলার অধিকাংশ অঞ্চল বিজয়নগর সাম্রাজ্যের সঙ্গম রাজবংশ কর্তৃক অধিকৃত হয়। উদয়গিরি প্রভৃতি অবশিষ্টাংশ ১৫১২ সালে এই সাম্রাজ্যের সর্বশ্রেষ্ঠ সম্রাট কৃষ্ণদেব রায় কর্তৃক অধিকৃত হয়। ১৪শ শতাব্দীতে উদয়গিরিতে বিজয়নগর সম্রাটদের দ্বারা নির্মিত দূর্গের ধ্বংসাবশেষ এখনও দেখা যায়।
বিজয়নগর সাম্রাজ্যের পতনের পর নেল্লোর জেলার ভূখণ্ডটি নবাবদের শাসনাধীনে আসে। ১৭৫৩ সালে আরকোট নবাবের ভাই নাজিবুল্লা এই অঞ্চলের শাসক হন। মছলিপত্তনমের ফরাসি ও মাদ্রাজের ব্রিটিশ শক্তির সাহায্যে নাজিবুল্লা ও নবাবদের মধ্যে এই অঞ্চলে একাধিক যুদ্ধ হয়েছিল। ১৭৬২ সালে কর্নেল ক্যালিয়াড নেল্লোর দুর্গ জয় করে সেটি নবাবদের হাতে তুলে দেন। ১৭৮১ সালে নবাব আজিম উদ্‌ দৌলা রাজস্ব হিসেবে নেল্লোর ফিরিয়ে দেন। ১৮০১ সালে তিনি এই জেলার অবশিষ্টাংশ তুলে দেন ব্রিটিশ ইস্ট ইন্ডিয়া কোম্পানির হাতে। ইস্ট ইন্ডিয়া কোম্পানি ডাইটনকে এই জেলার প্রথম কালেক্টর নিযুক্ত করেন। নেল্লোরকে জেলার রেভিনিউ ইউনিট ঘোষণা করা হয়।Nellore became revenue unit. Telugupeople.com. Retrieved on 2012-06-13. ব্রিটিশ যুগে এই জেলা শান্তই ছিল। শুধু ১৮৩৮ সালে উদয়গিরির জায়গির বাজেয়াপ্ত করার ঘটনাটি রাজনৈতিক গুরুত্ব পায়। উদয়গিরির জায়গিরদার কুর্নুলের নবাবের সঙ্গে শাসক শক্তির বিরুদ্ধে একটি ষড়যন্ত্রে লিপ্ত হয়েছিলেন। ব্রিটিশ প্রশাসনের অধীনে আসার পর এই জেলার বিশেষ পরিবর্তন হয়নি। শুধু ১৯০৪ সালে ওঙ্গোল তালুকটি নবগঠিত গুন্টুর জেলার অন্তর্ভুক্ত হয়। ১৯৫৩ সালের ১ অক্টোবর পর্যন্ত নেল্লোর জেলা মাদ্রাজ রাজ্যের অন্তর্ভুক্ত ছিল। ১৯৫৬ সালের ১ নভেম্বর ভাষার ভিত্তিতে ভারতের রাজগুলির সীমানা পুনর্নির্ধারিত হলে, এই জেলাটি অন্ধ্রপ্রদেশ রাজ্যের অন্তর্ভুক্ত হয়। অন্ধ্রপ্রদেশ রাজ্য গঠনের ক্ষেত্রে এই জেলা গুরুত্বপূর্ণ ভূমিকা গ্রহণ করেছিল। তেলুগু দেশপ্রেমিক ও স্বাধীনতা সংগ্রামী পোট্টি শ্রীরামুলু অন্ধ্রপ্রদেশ রাজ্য গঠনের দাবিতে আমরণ অনশন করেছিলেন। নেল্লোর জেলার অধিবাসীরা ভারতের স্বাধীনতা আন্দোলনে অংশগ্রহণ করেছিলেন। এই জেলার বিশিষ্ট স্বাধীনতা সংগ্রামীরা হলেন মুত্থারাজু গোপালরাও ও পোট্টি শ্রীরামুলু। অন্ধ্রপ্রদেশের দুই জন মুখ্যমন্ত্রী এই জেলার বাসিন্দা ছিলেন। এঁরা হলেন ড. বেজাওয়াড়া গোপাল রেড্ডি ও নেদুরুমল্লি জনার্জন রেড্ডি। এই জেলার প্রধান রাজনৈতিক দল হল ওয়াইএসআর কংগ্রেস ও তেলুগু দেশম পার্টি। পার্শ্ববর্তী কাডাপা ও ওঙ্গোল জেলার তুলনায় এই জেলায় ভারতের কমিউনিস্ট পার্টিগুলির সদস্য-সংখ্যা বেশি। ভারতের কমিউনিস্ট পার্টি (মার্ক্সবাদী)-র অন্যতম প্রতিষ্ঠাতা-সদস্য পুচালাপল্লি সুন্দরাইয়া এই জেলায় কমিউনিজম প্রতিষ্ঠা করতে চেষ্টা করেছিলেন। ১৯৭০ সালে নেল্লোর জেলার কিয়দংশ বিভাজিত করে প্রকাশম জেলা গঠন করা হয়। নেল্লোর জেলার পূর্ব দিকে বঙ্গোপসাগর, দক্ষিণ দিকে অন্ধ্রপ্রদেশের রায়ালসীমা অঞ্চল, পশ্চিম দিকে কাডাপা জেলা এবং উত্তর দিকে প্রকাশম জেলা অবস্থিত। জেলার পূর্ব দিকের অংশটি নিম্নভূমি অঞ্চল। এই অঞ্চলটি পূর্বঘাট পর্বতমালার পাদদেশ থেকে বঙ্গোপসাগরের দিকে নেমে গিয়েছে। জেলার পশ্চিম দিকে বেলিগোন্ডা পর্বতমালা এই জেলাকে কাডাপা জেলা থেকে পৃথক থেকে। পেন্নার নদ এই জেলাকে উত্তর-দক্ষিণে দুই ভাগে বিভক্ত করেছে। নেল্লোর জেলার আয়তন । আয়তনের দিক থেকে এই জেলা ফিলিপিনসের নেগ্রোস দ্বীপের প্রায় সমান। জেলার গড় উচ্চতা ১৯ মিটার (৬২ ফুট) নেল্লোর জেলার প্রায় অর্ধেক জমি কৃষিজমি। বাকি অর্ধেক জমি পতিত জমি।NELLORE WASTELANDS INFORMATION -AREA IN Sq.Mts. rd.ap.gov.in কারণ, এই জমি পাথুরে এবং ঝোপঝাড়ে ঢাকা। পেন্নার, স্বর্ণমুখী ও গুন্ডলাকাম্মা এই জেলার প্রধান নদনদী। জেলার অধিকাংশ অঞ্চল এই নদীগুলির অববাহিকায় অবস্থিত। এই নদীগুলি পরিবহণযোগ্য নয়। এগুলি মূলত সেচের কাজে ব্যবহৃত হয়। কান্ডালেরু ও বোগ্‌গেরু প্রভৃতি নদী পেন্নারের উপনদী। জেলার অবশিষ্টাংশ এই নদীগুলির অববাহিকায় অবস্থিত। এই জেলায় প্রচুর পরিমাণে কোয়ার্টজাইট নামে এক ধরনের ফ্লিন্ট পাওয়া যায়। কোয়ার্টজাইট দিয়ে প্রাগৈতিহাসিক যুগের মানুষ অস্ত্রশস্ত্র ও যন্ত্রপাতি তৈরি করত। শ্রীহরিকোটায় রয়েছে ভারতের প্রধান মহাকাশ উপগ্রহ উৎক্ষেপণ কেন্দ্র সতীশ ধবন মহাকাশ কেন্দ্র । 
",নেল্লোর জেলা,https://bn.wikipedia.org/wiki?curid=477319
42311,477329,"আরিন একটি ইয়েনিসীয় ভাষা ছিল, যেটি রাশিয়ার ইয়েনিসেই নদীর অববাহিকায় ইয়েনিসিস্ক ও ক্রাসনোইয়ারস্ক অঞ্চলের অধিবাসীদের মধ্যে ব্যবহৃত হত। এটিকে দক্ষিণা ইয়েনিসীয় ভাষা হিসেবে অন্তর্ভুক্ত করা হয়, যার অন্যান্য সদস্য আসান ও কোৎ ভাষা। আরিন ভাষাভাষীরা নিজেদেরকে ""আর"" বা ""আরা"" হিসেবে অভিহিত করতো বলে মনে করা হয়। অষ্টাদশ শতাব্দীর দিকে এ ভাষাটি বিলুপ্ত হয়ে যায়।  ",আরিন ভাষা,https://bn.wikipedia.org/wiki?curid=477329
42312,477336,"অস্কার (২০০৫ সালে জন্ম) একটি  নিষেবক বিড়াল যেটি রোগ উপশমে ব্যবহত হয়; এবং এটি, প্রভিডেন্স, রোড আইল্যান্ড, যুক্তরাষ্ট্রের  ""স্টিয়ার হাউস নার্সিং এন্ড রিহ্যাবিলিটেশন সেন্টার""  এ বাস করছে। এ হুলো বিড়ালটি ২০০৭ সালের জুলাইতে সবার নজরে আসে যখন এটাকে নিয়ে  ""ডেভিড ড'জা""  নামের একজন জরারোগ বিশেষজ্ঞ একটি নিবন্ধ লিখেন, তিনি ""ব্রাউন ইউনিভার্সিটি""  এর সহকারী অধ্যাপক ছিলেন। নিবন্ধটি ছাপা হয়  ""নিউ ইংল্যান্ড জার্নাল অফ মেডিসিন""   সাময়িকীতে। ডেভিড ড'জার মতে, অস্কার দেখিয়েছে এটি জটিল রোগে আক্রান্ত রোগীর আসন্ন মৃত্যুর ভবিষ্যৎ পূর্বাভাস দিতে পারে। এ ক্ষমতার ব্যাখা হল-মুমূর্ষু রোগীর নড়াচড়া করার অক্ষমতা, অথবা হতে পারে বিড়ালটি ঘ্রাণের মাধ্যমে কিটোন শনাক্ত করতে পারে, যে জৈব রাসায়নিক পদার্থ মৃত কোষ থেকে নির্গত হয় Leonard, Tom. অস্কারকে নিয়ে ২০১০ সালে একটি বই রচিত হয়, ""মেকিং রাউন্ডস্‌ উইথ অস্কার: দ্যা এক্সট্রাঅর্ডিনারী গিফট অফ এন অর্ডিনারী ক্যাট  ""নামেHenry, Ray (2010-01-31).  অস্কার নামের এই বিড়ালটিকে শাবক থাকাকালে প্রানী-আশ্রম থেকে পোষ্য নেয়া হয়। এটি বেড়ে উঠেছিল স্টিয়ার হাউস নার্সিং এন্ড রিহ্যাবিলিটেশন সেন্টার এর তিনতলায় অবস্থিত মৃত্যু-পথযাত্রী  দুরারোগ্য ডিমেনশিয়া রোগীদের নিবাসস্থলে, চিকিৎসা কেন্দ্রটির অবস্থান প্রভিডেন্স, রোড আইল্যান্ড । ৪১ শয্যা বিশিষ্ট বিভাগটি  আলঝেইমার’স, পারকিনসন রোগ এবং আরো নানাবিধ রোগে ভুগতে থাকা রোগীদের চিকিৎসা দিয়ে থাকে, যাদের প্রায় সবাই জীবনের সায়াহ্নে এসে পড়েছেন এবং এরা কার্যত পারিপার্শ্বিক অবস্থার দিকে খেয়াল রাখতে অক্ষম। অস্কার ছিল ছয়টি বিড়ালের একটি, যেগুলোকে স্টিয়ার হাউস এ পোষ্য নেয়া হয়। এখানকার সংশ্লিষ্টরা স্টিয়ার হাউস কে পোষা প্রাণীর জন্য অতুলনীয় বলে দাবী করেন এবং এখানে অনেক পোষা প্রাণীর আগমন ঘটে ও বসবাস করে।""Pet therapy"".  মূলত আগের থেরাপী পেট হেনরী ( হেনরী জে. স্টিয়ার এর নাম অনুসারে নামকরণ করা) এর মৃত্যুর পর থেকে এ ধারা চলে আসছে। প্রায় ছয় মাস যাবত দেখার পর, স্টিয়ার হাউসে কর্মরতরা লক্ষ্য করেন যে, চিকিৎসক ও সেবিকাদের মত অস্কার নিজে নিজে রোগীর শয্যা পাশে ঘুরে বেড়ায়। অস্কার রোগীদের পর্যবেক্ষণ করতো এবং শুঁকত,তারপরে একজনকে বেছে নিয়ে তারপাশে কুন্ডলী পাকিয়ে শুয়ে পড়ত। যে রোগীর পাশে সে শুত তার কয়েক ঘন্টা পর অধিকাংশ ক্ষেত্রে রোগীর মৃত্যু ঘটত। সর্ব প্রথম ঘটনাটি ঘটতে দেখা যায়, কোন এক রোগিনীর সারা দেহে রক্ত সঞ্চালন বন্ধ হয়ে যাওয়ার পর তার পা গুলো শীতল হয়ে যায়। এসময় অস্কার, রোগিনীর পা জড়িয়ে মৃত্যু অবধি তার পাশেই কুন্ডলী পাকিয়ে শুয়ে ছিল।""Cat's ""Sixth Sense"" Predicting Death?"" অন্য একটি ক্ষেত্রে, চিকিৎসক রোগীর হাল বিবেচনা করে মৃত্যু অবধারিত বলে দেন, কিন্তু অস্কার সেখান হতে চলে যায়, এতে চিকিৎসক ভেবে নেন অস্কারের এই অসাধারণ ক্ষমতা (সে সময় বারটি দৃষ্টান্ত ছিল) নিঃশেষ হয়ে গিয়েছে। কিন্তু তা সত্ত্বেও, পরে দেখা যায় প্রকৃতপক্ষে বার ঘন্টা পূর্বেই চিকিৎসক ঘোষণাটি দিয়েছিলেন: পরে অস্কার সে রোগীর পাশে যায়, এবং তার দুই ঘণ্টা পরেই রোগীর মৃত্যু ঘটে। Dosa, DM (2007).  অস্কারের নির্ভুল দক্ষতা (যা একাধারে পঁচিশটি দৃষ্টান্ত পর্যন্ত এসে দাঁড়িয়েছে  ""NEJM"" এর প্রবন্ধটি লেখা কালীন অবধি) নতুন ও অপ্রচলিত একটি রীতি চালু করতে বাধ্য করে: যেই মাত্র তাকে কোন রোগীর পাশে শুয়ে থাকতে দেখা যায়, কর্তব্যরতরা রোগীর স্বজনদের আসন্ন মৃত্যুর খবর দিয়ে জানিয়ে দিত। বেশিরভাগ মৃত্যুর সময় অস্কার উপস্থিত থাকার সঙ্গে রোগীর পরিবার কোন প্রতিবাদ জানাত না। যেসব ক্ষেত্রে পরিবারের অণুরোধে বিড়ালটিকে কক্ষ থেকে সরিয়ে ফেলা হত, সে ফিরে ফিরে কক্ষের দরোজার সামনে আসত এবং মৃদু স্বরে ডাকাডাকি করতো। এছাড়া অন্যসময় রোগীর সামনে অস্কার উপস্থিত থাকাকালে, মৃত্যু অবধি অবস্থান করতো, এবং মৃত্যুর পর নিঃশব্দে কক্ষ ত্যাগ করতো। জানুয়ারী ২০১০ পর্যন্ত, অস্কার নির্ভুল ভাবে প্রায় পঞ্চাশ জন রোগীর মৃত্যুর পূর্বাভাস দিয়ে ছিল। প্রভিডেন্সে অবস্থিত ব্রাউন ইউনিভার্সিটিতে কমিউনিটি হেলথ এর অধ্যাপক ডঃ জোয়ান টেনো, যিনি স্টিয়ার হাউসের রোগীদের প্রতি খেয়াল রাখেন, তিনি বলেন-: ""বিড়ালটি শুরু থেকে সেখানে থাকে ব্যাপারটি আসলে তেমন নয়। কিন্তু সে যেভাবে সর্বদাই উপস্থিতি নিশ্চিত করে, তা শেষ দু-ঘন্টার মধ্যেই হয়ে থাকে।""Cat senses impending death The Register, July 26, 2007.
অস্কারের জীবনের পুরোটাই কেটেছে মৃত্যু-পথযাত্রী দুরারোগ্য ডিমেনশিয়া রোগীদের নিবাসস্থলে যেখানে প্রায়শই মৃত্যুর ঘটনা ঘটে এবং এটি খুবই চেনা দৃশ্য। ঘ্রাণশক্তি বা কোন গন্ধ নিসৃত হওয়ার ব্যাপারটি হয়তোবা একটি কারণ। ডাঃ ড্যানিয়েল ইস্তেপ,একজন পশু-আচরণ বিশেষজ্ঞ বলেন-"" একটি বিষয় খুবই সাধারণ যে, মুমূর্ষু রোগীরা খুব কমই নড়াচড়া করে। হয়তোবা বিড়ালটি লক্ষ্য করে কোন রোগী তার বিছানায় নড়ছে না। তাই হতে পারে এটি ঘ্রাণশক্তি নয় বরং নড়াচড়ার ক্ষমতা হারিয়ে যাওয়া""  ",অস্কার (নিষেবক বিড়াল),https://bn.wikipedia.org/wiki?curid=477336
42313,477340,"সানা উল্লাহ নূরী (জন্ম: ২৮ মে, ১৯২৮ - মৃত্যু: ১৬ জুন, ২০০১) বাংলাদেশের একজন বিখ্যাত সাংবাদিক ও সাহিত্যিক ছিলেন।১৯৪৭ সালে প্রকাশিত ভাষা আন্দোলনের মূখপত্র “অর্ধ-সাপ্তাহিক পত্রিকা ইহসানের” সহযোগী সম্পাদকের দায়িত্বের মধ্য দিয়ে সাংবাদিকতা শুরু করে দৈনিক আজাদ, দৈনিক সংবাদ, দৈনিক জনতা, দৈনিক বাংলা, দৈনিক গণবাংলা, দৈনিক দিনকাল ও সাপ্তাহিক কিশোর বাংলার সম্পাদক সহ বাংলা ভাষার বিভিন্ন পত্রিকার বিভিন্ন সম্পাদকীয় পদে দায়িত্বরত ছিলেন। রচনা করেছেন প্রায় ৬০টি বিভিন্ন গ্রন্থ। সানা উল্লাহ নূরী ১৯২৮ সালের ২৮ মে লক্ষ্মীপুর জেলার সাবেক রামগতি উপজেলার (বর্তমান কমলনগর) চর ফলকন গ্রামে জন্ম গ্রহণ করেন। তার বাবার নাম মাওলানা সালামত উল্লাহ ও মাতা নাম মনসুরা বেগম। তাঁর পাচঁ মেয়ে ও এক ছেলে রয়েছে। ১ম মেয়ে নাজমা সুলতানা, ২য় মেয়ে জুলেখা সুলতানা, ৩য় মেয়ে ইয়াসমিন সুলতানা,৪র্থ মেয়ে জেসমিন সুলতানা এবং ৫ম মেয়ে শবনম সুলতানা ও ছেলে আবু আহমেদ শিবলী। সানা উল্লাহ নূরী ১৯৪৭ সালে জগন্নাথ কলেজে ভর্তি হয়ে ঢাকা বিশ্ববিদ্যালয়ের অধীনে স্নাতক ডিগ্রী লাভ করেন। জগন্নাথ কলেজে পড়ার সময় তিনি বামছাত্র রাজনীতি ও সাংবাদিকতায় যোগ দেন। ১৯৪৭ সালের ১৫ আগষ্ট ঢাকা কলেজের নুরপুর ভিলা ছাত্রাবাসে “রাট্রভাষা বাংলা না উদু” নামক সেমিনিারে তিনি যোগদেন। ""১৯৫২ সাল পর্যন্ত ভাষা আন্দোলনর তিনি অগ্রনী ভুমিকা পালন করেন।http://www.amar-sangbad.com/bangladesh/articles/13669।"" তাঁর শৈশব শিক্ষা শুরু হয় লক্ষ্মীপুর জেলার রামগতি উপজেলার হাজিরহাট জুনিয়র এ্যাংলো ইংলিশ এ্যারাবিক মাদরাসায়। এরপর তিনি সাবেক নেত্রকোনা জেলার ময়মনসিংহ স্কুলে ভর্তি হয়ে শেষ পর্যন্ত কলকাতা বিশ্ববিদ্যালয়ের অধীনে ম্যাট্টিকুলেশন পাশ করেন। ১৯৯৪ সালে যোগদানের পর ১৯৯৭ সালের মে মাস পর্যন্ত দৈনিক দিনকালের সম্পাদক পদে দায়িত্বপালন করনে সানা উল্লাহ নূরী। এর আগে দৈনিক জনতা (১৯৮৭) সম্পাদক, নিবাহী সম্পাদক দৈনিক দেশ (১৯৭৮), দৈনিক কিশোর বাংলা, নিবাহী সম্পাদক দৈনিক গনবাংলা (১৯৭২), দৈনিক বাংলা, দৈনিক পাকিস্তানের (১৯৫২) বিভিন্ন সম্পাদকীয় পদে দায়িত্ব পালন করেন।১৯৫৮ সালে দৈনিক ইত্তেফাক ,১৯৬০ সালে মাসিক সওগাত পত্রিকায় ভারপ্রাপ্ত সম্পাদকের দায়িত্বপালন করেন সানা উল্লাহ নূরী। ১৯৪৮ সালে দৈনিক আজাদ এবং ১৯৫২ সালে দৈনিক আজাদ ছেড়ে দৈনিক সংবাদের সহকারী সম্পাদক পদে যোগ দিয়ে ১৯৫৭ সাল পর্যন্ত সংবাদে থাকেন। ১৯৪৭ সালে প্রকাশিত ভাষা আন্দোলনের মূখপত্র “অর্ধ-সাপ্তাহিক পত্রিকা ইহসানের” সহযোগী সম্পাদকের দায়িত্বের মধ্য দিয়ে শুরু করা সাংবাদিকতা দিয়ে তিনি টানা ৫০ বছর সাংবাদিকতা করেন। ১৯৮৮ সালে গঠিত “বাংলাদেশ কাউন্সিল অব এডিটরস” এর প্রতিষ্ঠাতা সভাপতি ছিলেন সানা উল্লাহ নূরী। সানা উল্লাহ নূরী ১৯৮২ সালে সাহিত্য ও সাংবাদিকতায় কৃতিত্বের জন্য একুশের রাষ্ট্রীয় স্বর্ণপদক পান।১৯৯৩ সালে শিল্পাচার্য জয়নুল আবেদীন স্মৃতি পরিষদের শিল্পাচার্য পদক পান।১৯৯৫ সালে পশ্চিম বাংলার “ড: দীনেশ চন্দ্র সেন গবেষণা পরিষদ” প্রদত্ত দীনেশ সেন স্বর্ন পদকে ভূষিত হন। তিনি ৮টি উপন্যাস, ৭টি গল্প ও শিশুতোষ গ্রন্থ, ৩টি ভ্রমণ কাহিনী, ৪টি ঐতিহাসিক গ্রন্থ, সাংবাদিকতা বিষয়ে ২টি গ্রন্থ, রাজনৈতিক বিষয়ে ২টি গ্রন্থ, ২টি কাব্য গ্রন্থসহ ৬০টি গ্রন্থ রচনা করেন। আন্দার মানিকের রাজকন্যা নিঝুম দ্বীপের উপাখ্যান বাংলাদেশের ইতিহাস ও সভ্যতা নোয়াখালী-ভুলুয়ার ইতিহাস ও সভ্যতা উপমহাদেশের শত বর্ষের স্বাধীনতা যুদ্ধ ১৯৯৭ সালের মে মাস পর্যন্ত তিনি দৈনিক দিনকালের সম্পাদক পদে দায়িত্বপালন করার সময অসুস্থাতার কারণে জন্য দিনকাল এবং সাংবাদিকতা থেকে অবসর নেন সানা উল্লাহ নূরী। ২০০১ সালের ১৬ জুন ৭৩ বছরে তিনি শেষ নিঃশ্বাস ত্যাগ করেন। ১৮ জুন ২০০১ সালে ঢাকার মিরপুর শহীদ বুদ্ধিজীবি গোরস্থানে তাঁকে সমাহিত করা হয়। ম. নুরুল আলম সম্পাদিত “রামগতি দর্পন” ১৯৯৮ সাল ম. নুরুল আলম সম্পাদিত “ভাষা সৈনিক সানা উল্লাহ নূরী” ২০১১ সাল দৈনিক জনকন্ঠ- লেখক কেজি মোস্তফা, ১৯ জুন ২০০১ পৃষ্ঠা:১৭ দৈনিক জনকন্ঠ- লেখক কামাল লোহানী, ১৯ জুন ২০০১ পৃষ্ঠা:১৭ দৈনিক জনকন্ঠ- লেখক সন্তোষ গুপ্ত, ১৯ জুন ২০০১ পৃষ্ঠা:১৭ আবদুল মান্নান সৈয়দ, দৈনিক ইনকিলাব ২২ জুন ২০০১ পৃষ্ঠা: ১২ মুন্সী আবদুল মন্নান , দৈনিক ইনকিলাব ২২ জুন ২০০১ পৃষ্ঠা: ১৩
",সানাউল্লাহ নূরী,https://bn.wikipedia.org/wiki?curid=477340
42314,477341,পুম্পকল ইয়েনিসীয় ভাষাগুলোর মধ্যে একটি ছিল। অষ্টাদশ শতাব্দীর দিকে এ ভাষাটি বিলুপ্ত হয়ে যায়।  ,পুম্পকল ভাষা,https://bn.wikipedia.org/wiki?curid=477341
42315,477342,"মোংলা নদী বাংলাদেশের দক্ষিণ-পশ্চিমাঞ্চলের খুলনা ও বাগেরহাট জেলার একটি নদী। নদীটির দৈর্ঘ্য ১৫ কিলোমিটার, গড় প্রস্থ ২৪৫ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক মোংলা নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৭২।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৬৩-৬৪, ISBN 984-70120-0436-4. মোংলা নদীটি বাগেরহাট জেলার পশ্চিম দিকের অনেকগুলো খাল বিশেষত কুমারখালি নদী, ফয়লা নদীর জলধারা রামপাল উপজেলার কাছে একত্রিত হয়ে মোংলা নাম ধারণ করেছে।অতপর নদীটি আরো দক্ষিণে অগ্রসর হয়ে বন্দরনগরী মোংলার পাশে পশুর নদীতে নিপতিত হয়েছে। নদীটির উজানের তুলনায় ভাটির দিক অধিক প্রশস্ত। নদীতে সারাবছর পানিপ্রবাহ পরিদৃষ্ট হয় এবং ছোটবড় নৌযান চলাচল করে। এই নদী বাংলাদেশ অভ্যন্তরীণ নৌপরিবহন কর্তৃপক্ষ কর্তৃক প্রথম শ্রেণির নৌপথ হিসেবে স্বীকৃত। নদীটি জোয়ার ভাটার প্রভাবে প্রভাবিত। 
 
",মোংলা নদী,https://bn.wikipedia.org/wiki?curid=477342
42316,477345,"মুক্তেশ্বরী টেকা নদী বাংলাদেশের দক্ষিণ-পশ্চিমাঞ্চলের যশোর জেলার একটি নদী। নদীটির দৈর্ঘ্য ৪০ কিলোমিটার, গড় প্রস্থ ৪২ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা ""পাউবো"" কর্তৃক মুক্তেশ্বরী টেকা নদীর প্রদত্ত পরিচিতি নম্বর দক্ষিণ-পশ্চিমাঞ্চলের নদী নং ৭৩।মানিক মোহাম্মদ রাজ্জাক, ""বাংলাদেশের নদনদী: বর্তমান গতিপ্রকৃতি"", কথাপ্রকাশ, ঢাকা, ফেব্রুয়ারি, ২০১৫, পৃষ্ঠা ৬৪, ISBN 984-70120-0436-4. মুক্তেশ্বরী টেকা নদীটি যশোর জেলার মনিরামপুর উপজেলার কাশিমনগর ইউনিয়ন এলাকার বাদিয়াতলা বিলাঞ্চল হতে উৎপত্তি লাভ করেছে। অতঃপর এই নদীর জলধারা একই জেলার যশোর সদর উপজেলা পেরিয়ে অভয়নগর উপজেলার পায়রা ইউনিয়ন পর্যন্ত প্রবাহিত হয়ে হরি নদীতে নিপতিত হয়েছে। নদীটির বেশ কিছু স্থান এখন পানিশূন্য অবস্থায় থাকে। উজানের তুলনায় ভাটির দিক অধিক প্রশস্ত এবং ভাটিতে পানিপ্রবাহের মাত্রাও উজানের তুলনায় অধিক। নদীটি জোয়ার ভাটার প্রভাবে প্রভাবিত। 
 
",মুক্তেশ্বরী টেকা নদী,https://bn.wikipedia.org/wiki?curid=477345
42317,477355,"সারিকা শিব প্রসাদ (; জন্ম: ৭ নভেম্বর, ১৯৫৯) ভারতের বিশাখাপত্তমে জন্মগ্রহণকারী সিঙ্গাপুরের আন্তর্জাতিক ক্রিকেট আম্পায়ার। এ পর্যন্ত দশটি একদিনের আন্তর্জাতিক ও সাতাশটি টুয়েন্টি২০ আন্তর্জাতিকে খেলা পরিচালনা করেছেন তিনি। খেলাগুলো খেলাই আইসিসি সহযোগী সদস্যভূক্ত দেশের। এছাড়াও, ২০০৯ সালের মহিলাদের ক্রিকেট বিশ্বকাপে তৃতীয় স্থান নির্ধারণী খেলাসহ পাঁচটি খেলায় আইসিসি কর্মকর্তার দায়িত্ব পালন করেন সারিকা প্রসাদ। ",সারিকা প্রসাদ,https://bn.wikipedia.org/wiki?curid=477355
42318,477358,"কয়া ইউনিয়ন বাংলাদেশের খুলনা বিভাগের কুষ্টিয়া জেলার কুমারখালী উপজেলা অন্তর্গত একটি ইউনিয়ন। কয়া ইউনিয়নের আয়তন ৪৬০৮ একর (১৯.৬১ বর্গ কিলোমিটার)। এই ইউনিয়নে মোট ৫৫০৯টি পরিবার আছে।। বাংলাদেশর ১৯৯১ সনের আদমশুমারি অনুসারে হরিপুর ইউনিয়নর জনসংখ্যা ২৯,৯০৯ জন। কয়া ইউনিয়নে রয়েছে পদ্মা নদী। ",কয়া ইউনিয়ন,https://bn.wikipedia.org/wiki?curid=477358
42319,477363,"কাকিনাড়া বন্দর ভারতের পূর্ব উপকূলে অন্ধ্রপ্রদেশ রাজ্যের বিশাখাপত্তনাম বন্দর থেকে ১৬০ কিলোমিটার দক্ষিণে বঙ্গোপসাগরের তীরে অবস্থিত। কাকিনাডা আঙ্কোরাগ বন্দর,কাকিনাডা গভীর সমুদ্র বন্দর,কাকিনাডা মৎস বন্দর নিয়ে কাকিনাডা বন্দরটি গঠিত।কাকিনাডা আঙ্করাগ বন্দরটি কম গভীরতার বন্দর এবং বেশি গভীরতার বন্দরটি হল কাকিনাডা গভীর সমুদ্র বন্দর। কাকিনাড়া গভীর সমুদ্র বন্দরের গভীরতা ১২ মিটার ।এই বন্দরটি ৫০,০০০ ডিডাব্লুটি জাহাজ নিয়ন্ত্রণ করতে পাড়ে। বর্তমানে বন্দরটির পণ্য পরিবহন ক্ষমতা ২০ মিলিয়ন টন। কাকিনাড়া গভীর জলের বন্দর ৬১০ মিটার দৈর্ঘ্যের জেটি বা ডক ইয়ার্ডের সঙ্গে নভেম্বর ২০১৭ সালে অন্ধ্রপ্রদেশ সরকার কর্তৃক উদ্ঠোদন করা হয়। ১৯৯৯ সালে বন্দরটি বেসরকারীকরণের মাধ্যে বন্দরটি পরিচালিত হয়েছিল। দশ বছর পর গভীর সমুদ্ররের পণ্য পরিবাহনের জন্য মাল্টি-প্রোডাক্ট হ্যান্ডলিং এবং স্ট্যান্ডবাই সুবিধার জন্য ডক ইয়ার্ডকে ২,৫০০ মিটার দৈর্ঘ্যে প্রসারিত করা হয়েছিল।
গভীর সমুদ্র থেকে বন্দরে জাহাজের প্রবেশ পথ ১০ কিমি দীর্ঘ। প্রবেশ পথটি ১৬০ মিটার চওড়া ও ১৪.৫ মিটার গভীর। প্রবেশ পথে ৬ টি চ্যানেল বয়া রয়েছে।
বন্দরের পোতাশ্রয়টি প্রধান জেটি, ওএসভি জেটি ও বহুমুখী বার্থ নিয়ে গঠিত। প্রথান জেটিতে ৬ টি বার্থ রয়েছে। প্রধান জেটি ২৫ মিটার চওড়া। ছয়টি বার্থ সহ প্রধান জেটির দৈর্ঘ্য হল ১,৫১০ মিটার। উচ্চ জোয়াড়ের সময়ে বন্দরের পোতাশ্রয়ের সর্বোচ্চ গভীরতা হল ১৪ মিটার। পূর্ব গোদাবরী, পশ্চিম গোদাবরী, কৃষ্ণা, গুন্টুর এবং সমগ্র তেলঙ্গানা রাজ্যের জেলাগুলির নিয়ে বন্দরটির পশ্চাৎভূমি গঠিত। এই অঞ্চলের প্রাথমিক কার্গো হল কৃষি পণ্য, খনিজ পদার্থ, কয়লা ও সার রয়েছে। বন্দরটি ২০১০-২০১১ সলে ১০.৮১ মিলিয়ন টন পণ্য পরিবহন করে এবং ২০১২-২০১৩ সালে ১২ মিলিয়ন টনের বেশি পণ্য পরিবহন করে।
বন্দরটির পাশেই রয়েছে ২১৬ নং জাতীয় সড়ক। ১৬ নং জাতীয় সড়ক (কলকাতা-চেন্নাই মহাসড়) ৬০ কিমি দূরে অবস্থিত। কাকিনাড়া বন্দর রেলওয়ে স্টেশন চালু হয়। এই স্টেশন থেকে কলকাতা-চেন্নাই রেল পথ ২০ কিমি দূরে অবস্থিত। বন্দরটি অন্ধ্রপ্রদেশের প্রাকৃতিক গ্যাস গ্রিডের সঙ্গে যুক্ত রয়েছে। রিলায়েন্সের ইস্ট ওয়েস্ট পাইপ লাইন বন্দরটিকে গুজরাটের সঙ্গে যুক্ত করেছে। এছাড়া ভোজ্য তেল, পেট্রোলিয়াম পণ্য, এফ আর এম, তরল অ্যামোনিয়া জন্য পাইপলাইন রয়েছে কাকিনাড়া বন্দরে।
",কাকিনাড়া বন্দর,https://bn.wikipedia.org/wiki?curid=477363
42320,477370,"বিকল ভাষা হলো কেন্দ্রীয় ফিলিপাইনের ভাষার একটি শাখা, যার মাধ্যমে অধিকাংশ বিকল উপদ্বীপ লুসোন দ্বীপ এবং কাটানডানপস, বুরিসদ্বীপ আর মাসবাটে রাজ্যের লোকেরা কথা বলে। সেখানে বিকল ভাষা হল কালক্রমে জন্ম নেয়া ভিসায়ন ভাষা গুলোর অন্যতম আর যাদেরকে একত্রে বিসাকোল ভাষা বলা হয়। বিকল ভাষার শ্রণী বিভাগ ভৌগোলিক অবস্থা অনুযায়ী হল নিম্নরুপ: ক্রিটিস এমসিফারল্যান্ডের দেওয়া তথ্যে বিকল ভাষার শ্রেণীবিভাগ নিম্নরুপ।McFarland, Curtis D. The Dialects of the Bikol Area. Ph.D. dissertation. New Haven: Dept. of Linguistics, Yale University, 1974. ",বিকল ভাষা,https://bn.wikipedia.org/wiki?curid=477370
42321,477373,শ্রেষ্ঠ চিত্রনাট্যকারের জন্য জাতীয় চলচ্চিত্র পুরস্কার বাংলাদেশের চিত্রনাট্যকারদের জন্য সর্বাপেক্ষা সম্মানীয় চলচ্চিত্র পুরস্কার; যা জাতীয় চলচ্চিত্র পুরস্কারের অংশ হিসাবে ১৯৭৬ সাল থেকে দেওয়া হয়। ,বাংলাদেশ জাতীয় চলচ্চিত্র পুরস্কার শ্রেষ্ঠ চিত্রনাট্যকার,https://bn.wikipedia.org/wiki?curid=477373
42322,477380,শ্রেষ্ঠ সংলাপ রচয়িতার জন্য জাতীয় চলচ্চিত্র পুরস্কার বাংলাদেশের সর্বাপেক্ষা সম্মানীয় চলচ্চিত্র পুরস্কার; যা জাতীয় চলচ্চিত্র পুরস্কারের অংশ হিসাবে ১৯৭৮ সাল থেকে দেওয়া হয়। ১৯৭৮ সালে প্রথমবার এই পুরস্কার লাভ করেন সুভাষ দত্ত। সর্বাধিক তিনবার এই পুরস্কার লাভ করেন আমজাদ হোসেন ও তানভীর মোকাম্মেল। কথাসাহিত্যিক সৈয়দ শামসুল হক ও হুমায়ূন আহমেদ এবং নাট্যকার সেলিম আল দীন দুই বার করে এই পুরস্কার লাভ করেন। ,বাংলাদেশ জাতীয় চলচ্চিত্র পুরস্কার শ্রেষ্ঠ সংলাপ রচয়িতা,https://bn.wikipedia.org/wiki?curid=477380
42323,477381,"শ্রেষ্ঠ কাহিনীকারের জন্য জাতীয় চলচ্চিত্র পুরস্কার বাংলাদেশের চলচ্চিত্রের কাহিনীকারদের জন্য সর্বাপেক্ষা সম্মানীয় চলচ্চিত্র পুরস্কার; যা জাতীয় চলচ্চিত্র পুরস্কারের অংশ হিসাবে ১৯৭৮ সাল থেকে দেওয়া হয়। প্রথমবার এই পুরস্কার লাভ করেন কথাসাহিত্যিক আলাউদ্দিন আল আজাদ। এরপর ১৯৭৮ থেকে ১৯৮৪ সালের চলচ্চিত্রের জন্য এই পুরস্কার প্রদান করা হয় নি। কথাসাহিত্যিক হুমায়ূন আহমেদ ও সেলিনা হোসেন এবং কাজী হায়াৎ ও তানভীর মোকাম্মেল দুই বার করে এই পুরস্কার লাভ করেন। কথাসাহিত্যিক সৈয়দ ওয়ালীউল্লাহ, জহির রায়হান, ও আখতারুজ্জামান ইলিয়াস মরণোত্তর এই পুরস্কার লাভ করেন। ",বাংলাদেশ জাতীয় চলচ্চিত্র পুরস্কার শ্রেষ্ঠ কাহিনীকার,https://bn.wikipedia.org/wiki?curid=477381
42324,477392,"হরু ঠাকুর (মৃত্যু ১৮২৪) কবিওয়ালা। কলকাতার এক ব্রাহ্মণ পরিবারে তিনি জন্মগ্রহণ করেন। তাঁর পিতৃদত্ত নাম হরেকৃষ্ণ দিঘাড়ী; কিন্তু কবিখ্যাতি লাভের পর তিনি ‘হরু ঠাকুর’ নামে পরিচিত হন। দারিদ্রের কারণে হরু ঠাকুরের পক্ষে প্রাতিষ্ঠানিক শিক্ষাগ্রহণ সম্ভব হয়নি। তাই স্বভাবকবির প্রতিভাগুণে বাল্যকাল থেকেই তিনি গান রচনা ও সুরারোপ করে গাইতেন। তাঁর গুরু ছিলেন রঘুনাথ দাস। গুরুর দলে দোহারের কাজ করে তিনি প্রথমে গানের জগতে প্রবেশ করেন; পরে নিজেই দল গঠন করে স্বাধীনভাবে গান করেন।http://bn.banglapedia.org/index.php?title=%E0%A6%A0%E0%A6%BE%E0%A6%95%E0%A7%81%E0%A6%B0,_%E0%A6%B9%E0%A6%B0%E0%A7%81 হরু ঠাকুর শৌখিন গায়ক হিসেবে প্রথমদিকে পারিতোষিক নিতেন না; কিন্তু পরে পেশাদার শিল্পী হিসেবে গান গেয়ে প্রচুর অর্থের মালিক হন। তিনি কলকাতা, বর্ধমান, কৃষ্ণনগর, বিষ্ণুপুর প্রভৃতি স্থানে ধনাঢ্যদের গৃহে গান পরিবেশন করতেন। বিশেষত কলকাতার শোভাবাজারের রাজা নবকৃষ্ণের পৃষ্ঠপোষকতা ও সভাসদের আসন লাভ করে তিনি মর্যাদা ও প্রতিপত্তির অধিকারী হন। ভোলা ময়রা, ভবানী বেনে, নীলু ঠাকুর প্রমুখ কবিয়াল তাঁর শিষ্য ছিলেন। পরে তাঁরা স্বাধীনভাবে দল গঠন করলে হরু ঠাকুর গান লিখে ও তাতে সুর দিয়ে তাঁদের সাহায্য করতেন। তাঁদের কারো কারো সঙ্গে তিনি কবির লড়াইয়েও অবতীর্ণ হতেন। গুরু-শিষ্যের এই লড়াই বেশির ভাগ নবকৃষ্ণের গৃহপ্রাঙ্গণেই অনুষ্ঠিত হতো। উতোর-চিতেন পর্বে তিনি খুত দ্রুত ছড়া বাঁধতে পারতেন; চটকদার ছড়া গেয়ে আসর মাত করা কবিগানের এক বিশেষ কৌশল। হরু ঠাকুর বিজয়া, সখীসংবাদ, বিরহ, খেউড় ও লহর (কবির লড়াই) রচনায় নৈপুণ্য প্রদর্শন করেন। সখীসংবাদ ও বিরহের গান গেয়ে প্রশংসা অর্জন করলেও খেউড় ও লহর গেয়ে তিনি অশ্লীলতা-দোষে নিন্দার ভাগী হন। তিনি ভবানী ও রাধাকৃষ্ণ বিষয়ক গানে মানবীয় আবেদন সঞ্চার করে শ্রোতাদের অভিভূত করতেন। পৃষ্ঠপোষক রাজা নবকৃষ্ণের মৃত্যু হলে হরু ঠাকুর শোকে ভেঙে পড়েন এবং সঙ্গীতজগৎ থেকে নিজেকে ক্রমশ গুটিয়ে নেন।
",হরু ঠাকুর,https://bn.wikipedia.org/wiki?curid=477392
42325,477394,"সিজদা সাহু বা সোহ সিজদা দিতে হয় যখন কয়েকটি বিশেষ কারণে নামাজ বা সালাত ত্রুটিযুক্ত হয়ে পড়ে। ত্রুটিযুক্ত হয়ে পড়লে নামাজের শেষ বৈঠকে ডান পাশে সালাম ফেরানোর পর বাম পাশে সালাম না ফিরিয়ে দুইবার সিজদা করে তারপর আবার আত্তাহিয়াতু এবং দরূদ পড়ে ডানে-বামে সালাম ফিরিয়ে নামাজ শেষ করতে হয়। এই অতিরিক্ত সিজদাই সিজদা সাহু বা সোহ সিজদা। নামাজের মধ্যে যতগুলি ওয়াজেব বিষয় রয়েছে তার মধ্যে একটি অথবা একাধিকটি যদি ভুলবশতঃ ছেড়ে যায় তখন সিজদা সাহু ওয়াজেব হবে। সিজদা সাহু দিলে এতে নামাজ শুদ্ধ হয়ে যাবে। যদি সিজদা সাহু না করা হয় তবে নতুন করে নামাজ পড়তে হবে।সোহ সিজদার বর্ণনা লেখক - আজমালউদ্দিন সিদ্দিকী, রাজখোলা,হাওড়া, পৃষ্ঠা ১ ",সিজদা সাহু,https://bn.wikipedia.org/wiki?curid=477394
42326,477400,"বঙ্গবন্ধু টেক্সটাইল ইঞ্জিনিয়ারিং কলেজ একটি টেক্সটাইল ইঞ্জিনিয়ারিং কলেজ যা বাংলাদেশের টাঙ্গাইল জেলার কালিহাতিতে অবস্থিত প্রশাসনিকেভাবে ঢাকা বিশ্ববিদ্যালয়ের প্রকৌশল ও প্রযুক্তি অনুষদের অধীনে পরিচালিত হয়ে থাকে। এই কলেজ ২০০৭ সালে প্রতিষ্ঠা লাভ করে। ‘চরকা’ শিরোনামে ২০১৪ সালে একটি ভাস্কর্য কলেজের প্রধান ফটকের প্রবেশদ্বারে স্থাপন করা হয়। ভাস্কর্য-শিল্পী সৈয়দ সাইফুল কবীরের নিপুণ দক্ষতায় এখানে উঠে এসেছে বাংলার হাজার বছরের ঐতিহ্য তাঁতশিল্পে ব্যবহূত ‘চরকা’। বঙ্গবন্ধু টেক্সটাইল ইঞ্জিনিয়ারিং কলেজের ১১ একর জমির উপরে পুরো কমপ্লেক্সটির পরিকল্পক স্থপতি শিরাজী তারিকুল ইসলাম যিনি স্থাপত্য অধিদপ্তর, গৃহায়ন ও গনপূর্ত মন্ত্রনালয়ে কর্মরত আছেন ২০০৫ সাল থেকে!প্রকল্পটির স্থাপত্য নকশা প্রনয়নে তিনি অক্লান্ত পরিশ্রম করেন যেকারনে ২০১০ সালে নকশার কাজ শুরু করে মাত্র ৫ বছরের মধ্যেই প্রকল্পটির নির্মান সম্পন্ন হয় ২০১৫ সালের মধ্যেই। ভর্তি বিবরণঃ প্রার্থীদের জন্মসূত্রে বাংলাদেশি নাগরিক হতে হবে। এসএসসি বা সমমানের পরীক্ষায় ৫০% নম্বর বা জিপিএ ৩.০ (৪র্থ বিষয়সহ) প্রাপ্ত হবে। প্রার্থীদের কারিগরি শিক্ষা বোর্ডের অধীনে ডিপ্লোমা ইন টেক্সটাইল ইঞ্জিনিয়ারিং/ ডিপ্লোমা ইন জুট ইঞ্জিনিয়ারিং/ ডিপ্লোমা ইন গার্মেন্টস ডিজাইন ও প্যাটার্ন, 55% নম্বর বা সিজিপিএ ২.৭৫ থাকতে হবে। মোট ১২০টি আসন। ৫টি আসন মুক্তিযোদ্ধা জন্য সংরক্ষিত করা হয়, ১টি আসন উপজাতীয় সম্প্রদায়ের জন্য সংরক্ষিত করা হয়, ১টি আসন ক্ষুদ্র সম্প্রদায়ের জন্য সংরক্ষিত হয়। ",বঙ্গবন্ধু টেক্সটাইল ইঞ্জিনিয়ারিং কলেজ,https://bn.wikipedia.org/wiki?curid=477400
