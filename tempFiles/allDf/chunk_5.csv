,id,text,title,url
56302,613761,"রাবণকাটা নৃত্য হল ভারতীয় রাজ্য পশ্চিমবঙ্গের বাঁকুড়া জেলার বিষ্ণুপুরের একটি উৎসবমূলক নাচ। প্রতিবছর শারদীয় দুর্গাপূজার অষ্টমী তিথি থেকে দ্বাদশীর রাত্রিতে বিষ্ণুপুরের মল্লরাজাদের প্রতিষ্ঠিত রঘুনাথ জীউর মন্দিরের পাশে হনুমানতলায় রামায়ণের রাম-রাবণের যুদ্ধবিষয়ক এই নৃত্য অনুষ্ঠিত হয়। পণ্ডিতেরা এটিকে যথার্থ যুদ্ধনৃত্য আখ্যায়িত করেন না।
এই নাচে রামের বানরসৈন্যের হাতে একে একে ইন্দ্রজিৎ, কুম্ভকর্ণ ও রাবণবধের দৃশ্য অভিনীত হয়। দু-তিন দিন যুদ্ধের পর ইন্দ্রজিতের ধড়হীন মুণ্ড কেটে নেওয়ার অভিনয় নাচের মাধ্যমে দেখানো হয়। দ্বাদশীর রাতে রাবণের কাষ্ঠনির্মিত দশমুণ্ড তার মৃত্তিকানির্মিত দেহ থেকে দ্বিখণ্ডিত করা হয়। নৃত্যাভিনয়ে অংশগ্রহণকারী বানরসৈন্যদ্বয় দুটি সাদারঙের এবং জাম্বুবান একটি কালোরঙের কাঠের তৈরি বেশ ভারি মুখোশ পরেন; তাদের পরনে থাকে পা পর্যন্ত ঢাকা পাটের তৈরি ঢোলা জামা। নিম্নবর্গীয় হিন্দু সম্প্রদায়ের মানুষেরাই নাচে অংশগ্রহণ করেন। অনুষ্ঠানে কোন গান থাকে না, শুধু বাদ্যযন্ত্র হিসাবে ঢাক-ঢোল, সানাই ইত্যাদি বাদ্যযন্ত্র ব্যবহৃত হয়।বাংলার লোকসংস্কৃতির বিশ্বকোষ, দুলাল চৌধুরী, আকাদেমি অব ফোকলোর, কলকাতা: ৭০০০৯৪, প্রথম প্রকাশ:২০০৪, পৃষ্ঠা: ২৩৬-২৩৭
",রাবণকাটা নৃত্য,https://bn.wikipedia.org/wiki?curid=613761
56303,613771,"সিলেটি (সিলেটি ভাষা: ꠍꠤꠟꠐꠤ, ) হচ্ছে একটি ইন্দো-আর্য জাতিগোষ্ঠী ভাষার জনগণ যারা সিলেটি ভাষায় কথা বলে এবং বাংলাদেশের সিলেট বিভাগ এবং ভারতের রাজ্য আসামের বরাক উপত্যকায় বাস করে। এছাড়াও উল্লেখযোগ্য সংখ্যক সিলেটি ভারতের শিলং, মেঘালয় ও ত্রিপুরা এবং যুক্তরাজ্যের লন্ডন শহরে বসবাস করে। ঐতিহাসিকভাবে বিচ্ছিন্ন থাকার জন্য এবং তাদের ভাষার সাথে পারস্পরিক অবোধগম্যতার কারণে তাদেরকে বাঙালিদের সমার্থক এবং পৃথক জাতি গোষ্ঠী হিসেবে বর্ণনা করা হয়েছে।Tanweer Fazal (2012)""Minority Nationalisms in South Asia: 'We are with culture but without geography': locating Sylheti identity in contemporary India, Nabanipa Bhattacharjee.' pp.59–67.Sebastian M. Rasinger (2007). ""Bengali-English in East London: A Study in Urban Multilingualism"". pp. 26-27. Retrieved on 2017-05-02.Glanville Price (2000). ""Encyclopedia of the Languages of Europe"". pp. 91-92.
সিলেটি জনগোষ্ঠী পরিচিত শব্দ হিসেবে সিলেটি জাতি নামে খ্যাত; যার মধ্যে ভারতের দক্ষিণ আসামের বরাক উপত্যকার জনগণ, এবং বাংলাদেশের সিলেট বিভাগের সুরমা উপত্যকার জনগণ অন্তর্গত। সিলেটি জাতির মধ্যে বিভিন্ন ধর্মের লোক, যেমন- মুসলিম, হিন্দু, খ্রিস্টান, দেবদেবীর উপাসক এবং নাস্তিকরা অন্তর্ভুক্ত। বাংলাদেশে একটি গুঁজব ছড়ায় যে দক্ষিণ আসাম, মেঘালয়, ত্রিপুরা, বৃহত্তর ময়মনসিংহ, বৃহত্তর ঢাকা, বৃহত্তর কুমিল্লা, বৃহত্তর নোয়াখালী, বৃহত্তর চট্টগ্রাম এবং পার্বত্য চট্টগ্রামকে সিলেট উপকেন্দ্রের সাথে নিয়ে সিলেটের লোকজন সিলেটকে একটি স্বতন্ত্র রাষ্ট্র হিসেবে প্রতিষ্ঠার লক্ষ্যে ভারতের সাথে সম্মিলিত পরিকল্পনা করেছে। এই কাল্পনিক ধারনাটি লন্ডনে একটি বেনামী দল বা ব্যক্তি বিশেষের দ্বারা ছড়িয়ে পড়ে এবং এরফলে এটি বাংলাদেশে সিলেটি জাতিকে ভোগান্তিতে ফেলে। সিলেটি জাতি বাংলাদেশের বাইরে ইউরোপীয় দেশ বিশেষ করে যুক্তরাজ্য, এবং যুক্তরাষ্ট্রে জনসংখ্যা এবং মানবাধিকার বৃদ্ধির কারণে ব্যাপক স্বীকৃতি এবং গুরুত্ব পেয়েছে। সিলেটিদের একটি জাতি হিসেবে সিলেটবিদ এবং মানবাধিকার কর্মীরা প্রচার করছে।Jagaran Patrika, P.16, London (1984) ১৯৪৭-এর দেশ ভাগের আগমুহূর্ত পর্যন্ত, সিলেটিরা ব্রিটিশ ভারতের উত্তর-পূর্বাঞ্চলীয় আসামের সাথে ছিল।Zia Haider Rahman, A Community Without Aspirations, The Guardian, 2 May 2007, https://www.theguardian.com/commentisfree/2007/may/02/yesterdaysawthepublication,
সিলেটি প্রবাসী মূলত অর্থনৈতিকভাবে স্বচ্চলতার প্রয়োজনে আবির্ভূত হয়, অন্যদিকে উন্নততর কর্মসংস্থান সন্ধানী অল্পবয়সী যুবকেরা সিলেটি প্রবাসী প্রতিষ্ঠার নেতৃত্ব দেন। ব্রিটিশ রাজের অস্থিরতার সময়, সিলেটের যেসব যুবকেরা ব্রিটিশ বণিক হিসেবে কাজ করত, তারা উন্নততর জীবন সন্ধানের জন্য জাহাজ ছেড়ে লন্ডনে নেমে পড়ে এবং অন্যরা মাতৃভূমিতে প্রবেশের জন্য বিকল্প পথ খুঁজে পায়, যা শৃঙ্খল স্থানান্তর ঘটায় এবং লন্ডনের পূর্ব প্রান্তে কর্মক্ষেত্রের আশেপাশে তাদের স্থান করে দেয়। ফলে লুটন, বার্মিংহাম, ম্যানচেস্টার, লিডস, ব্র্যাডফোর্ড, ওল্ডহ্যাম ইত্যাদির মতো শিল্প নগরী এবং শহরগুলিতে ভাল কাজের পরিবেশ লাভ করায় বিপুল পরিমান সিলেটি এসব জায়গায় আসতে থাকে।Claire Alexander, Joya Chaterji and Annu Jalais, The Bengal Diaspora: Rethinking Muslim Migration, p.2, Routledge (2015) London. সিলেটিরা একটি নাবিক জাতি; সমুদ্র যাত্রা সমস্ত সিলেটিদের রক্তে সমাহিত হয়ে আছে, এবং যা সিলেটের যুবকদের জন্য একটি দুঃসাহসিক অভিযান ছিল; এবং ব্রিটিশ রাজ কর্তৃক ১৭৯৩ সালের চিরস্থায়ী বন্দোবস্ত আইন অনুসারে তাদের জমিদারি পুনর্বিবেচনা না করা পর্যন্ত দেশের সমগ্র সামাজিক, রাজনৈতিক এবং অর্থনৈতিক অবস্থা পরিবর্তন এবং সমুদ্রে যাওয়া প্রয়োজনীয় হয়ে ওঠে। সিলেটের তরুণরা প্রধানত কলকাতা, মুম্বাই এবং সিঙ্গাপুর থেকে জাহাজে উঠে। প্রথম দিককার কিছু সিলেটি নাবিক ব্রিটেন এবং আমেরিকা পরিদর্শন করে এবং কর্মসংস্থান চায়; যদিও ম্যাগনা কার্টা লিবার্টটামের অনুসারে, তাদের উপর কোন আইনানুগ নিষেধাজ্ঞা ছিল না যাতে তারা স্বাধীনভাবে ব্রিটেন প্রবেশ করতে বা বের হতে পারে; কিছু লেখক বিক্ষিপ্তভাবে বলেন যে সিলেটি নাবিকরা জানত যে, মার্কিন যুক্তরাষ্ট্রে প্রবেশ করতে যেরূপ প্রয়োজন ছিল, মাতৃভূমিতে প্রবেশে তেমন অভিপ্রায় ঘোষণা করতে হয় না। প্রথম দিকের সংগৃহীত ইতিহাস সিলেটি প্রবাসী এবং সিলেটি নাবিকদের মধ্যে একটি শক্তিশালী সংযোগ নির্দেশ করে।Across Seven Seas and Thirteen Rivers: Life Stories of Pioneer Sylheti Settlers in Britain, Caroline Adams, Tassaduq Ahmed and Dan Jones, THAP (1987), London, 
সিলেটের লোকজন সামাজিকভাবে চারটি জাতি, যাকে বলা হয় চতুর্বর্ণ এবং তিনটি সামাজিক শ্রেণীতে বিভক্ত। 'বর্ণ' বা রং এবং 'জাতি শব্দদ্বয় 'হিন্দু প্রথা' থেকে উদ্ভূত, যা মানুষকে চারটি বর্ণ বা রঙে বিভক্ত করেছেঃ সাদা, লাল, হলুদ এবং কালো। সাদা লোকেরা ব্রাহ্মণ, যারা পাদ্রী, শিক্ষক এবং ধর্ম প্রচারক হওয়ার জন্য নির্ধারিত; লোহিত বর্ণের মানুষজন ক্ষত্রিয়, যারা রাজা-বাদশা, শাসক, যোদ্ধা এবং সৈন্য হওয়ার জন্য নির্ধারিত; হলুদ বর্ণের লোকেরা বৈশ্য, যারা গবাদি পশু পালন, হালচাষ, কারিগর এবং বণিক হওয়ার জন্য জন্মগ্রহণ করেছেন; এবং কৃষ্ণকায় লোকেরা শূদ্র, যারা সাধারণ জনগোষ্ঠীর শ্রমিক এবং মজুর।Mahabharata (12.181)Hiltebeitel, Alf (2011). Dharma : its early history in law, religion, and narrative. Oxford University Press. pp. 529–531. সিলেটি হিন্দুদের মধ্যে সকল বর্ণ গোষ্ঠীর লোকজন বিদ্যমান। মোগল সাম্রাজ্যের মধ্যবর্তী সময়ে মুসলমানদের মধ্যে শ্রেণিবিভাগ গড়ে ওঠে এবং এটি তিনটি স্তরে বিভক্তঃ আশরাফ, আজলাফ এবং আরজাল। আশরাফরা ছিল প্রধানত উচ্চ শ্রেণীর, যারা ধর্মগুরু, শিক্ষক, ধর্মপ্রচারক, রাজা, গভর্নর, যোদ্ধা এবং সৈন্য; আজলাফ হল মধ্যবিত্ত শ্রেণীর, যারা গবাদি পশু পালন, হালচাষ, কারিগর এবং বণিক হওয়ার জন্য নির্ধারিত; এবং আরজাল শ্রমিক শ্রেনীর জন্য নির্ধারিত, যারা সব ধরণের সেবামূলক কাজ করে থাকে।Habib, Mohammed (1358), The Political Theory of the Delhi SultanateAsghar Ali Engineer. ""On reservation for Muslims"". The Milli Gazette. Pharos Media & Publishing Pvt Ltd. Retrieved 1 September 2004 আরজাল সামাজিক শ্রেণীভুক্ত ব্যক্তিদের পারিবারিক নাম বা উপনাম নেই; আরজাল পুরুষরা সাধারণত তাদের শেষ নাম হিসাবে ইসলামের বীরদের বা সম্মানিত নাম ব্যবহার করে, যা নামের শেষে প্রায় এক ডজন আরজাল লোকদের দ্বারা ব্যবহৃত হয় এবং সেগুলো নিম্নরূপঃ আরজাল সামাজিক শ্রেণীর নারীরা তাদের নামের শেষে আধা ডজনের মতো নাম ব্যবহার করেন, নিচে সেগুলো দেওয়া হলঃ 
অনেক আরজাল পুরুষদের আল্লাহর নিরানব্বইটি বৈশিষ্ট্যবাচক নামের একটি দেওয়া হয় এবং এই বৈশিষ্ট্যপূর্ণ নাম থেকে সৃষ্টিকর্তা ও সৃষ্টির মধ্যে পার্থক্য বজায় রাখার জন্য বান্দাসূচক (ইসলামি পরিভাষায় আল্লাহ্‌র গোলাম) উপসর্গ প্রয়োজন পড়ে। সিলেটি প্রবাসী বলতে সিলেট বিভাগের বংশোদ্ভূতদের বোঝায়, যারা সিলেট বিভাগ থেকে এসেছেন, এবং সিলেটের সাথে যাদের একটি নির্দিষ্ট দেশে আর্থ-সামাজিক ও রাজনৈতিক সম্পর্ক রয়েছে। সিলেটি প্রবাসীর সংখ্যা প্রায় ১০ লাখ, বিশেষত যুক্তরাজ্য, মার্কিন যুক্তরাষ্ট্র, কানাডা, জার্মানি, ইতালি, ফ্রান্স, অস্ট্রেলিয়া, পর্তুগাল, স্পেন, সুইডেন, ফিনল্যান্ড ও মধ্য প্রাচ্য এবং অন্যান্য ইউরোপীয় দেশ মিলিয়ে। ২০০৮-এর একটি গবেষণায় দেখা যায়, ব্রিটেনে সর্বোচ্চ সংখ্যক সিলেটি প্রবাসী বসবাস করে, যেখানে ৫,০০,০০০ লোক সিলেটি ভাষায় কথা বলে, যা যুক্তরাজ্যে বাস করা মোট বাংলাদেশীদের ৯৫%। ২০০৯ সালের আদমশুমারি অনুযায়ী এর প্রকৃত সংখ্যা আরো অনেক বেশি। বিশ্বব্যাপী ছড়িয়ে থাকা সিলেটি প্রবাসীদের রেমিট্যান্স প্রেরণ করা ব্যতীত বাংলাদেশে সিলেটিরা প্রতিকূলভাবে প্রভাবিত হয়েছে এবং উন্নয়ন উদ্যোগের অভাবে সিলেটি সম্প্রদায়ের লোকেরা চরমভাবে সরকারি উদ্যোগের অভাব বোধ করছে। নব্য-শাস্ত্রীয় তত্ত্ব অনুযায়ী, দরিদ্র লোকেরা সবচেয়ে ধনী দেশগুলোতে পাড়ি জমাবে এবং ঘনবসতিপূর্ণ এলাকার লোকেরা আরো বেশি জনবিরল অঞ্চলে চলে যাবে। যদিও এই তত্ত্ব স্পষ্টভাবে সমাধান করা হয়নি। মেধা পাচার মূলত হৃদয় থেকে হৃদয়ের একটি স্থানান্তর ছিল, বিশেষত অর্থনৈতিক বিকাশের ক্ষেত্রে, যখন সিলেটের তরুণরা আর্থিক সংকটের পরিপ্রেক্ষিতে ব্যাপক জনসংখ্যার বাংলাদেশ থেকে স্পিটলফীল্ডের জনাকীর্ণ রাস্তায় চলে আসে, বাংলাদেশের সকল এলাকা থেকে দরিদ্ররা সিলেট চলে আসে একটি উন্নততর জীবনের জন্য, যা সিলেটে অধিক জনসংখ্যা এবং সম্পদের অপ্রাপ্যতা সৃষ্টি করে। Anne Kershen, Strangers, Aliens and Asians – Huguenots, Jews and Bangladesh in Spitalsfields 1660–2000, p.19 (2004) ",সিলেটি,https://bn.wikipedia.org/wiki?curid=613771
56304,613781,"কাঠি নাচ হল ভারতীয় রাজ্য পশ্চিমবঙ্গের বাঁকুড়া জেলার বিষ্ণুপুর ও ঝাড়গ্রাম জেলায় শারদীয় দুর্গাপুজার সময় অনুষ্ঠিত একটি দলবদ্ধ পুরুষনৃত্য। এই বীররসাত্মক নৃত্যকে শরীর গঠনের পক্ষে সহায়ক বিধায় ব্রতচারী আন্দোলনের স্রষ্টা গুরুসদয় দত্ত একে দেশাত্মবোধক সঙ্গীতের সঙ্গে পুনর্গ্রহণ করেছিলেন; তিনি এই নাচকে 'ক্রীড়া অভিপ্রায়'-এর অন্তর্ভুক্তও করেন। গুজরাটের 'ডাণ্ডিয়া রাসে'র সংগে এই নৃত্যের সাদৃশ্য লক্ষণীয়।
বিষ্ণুপুর-ঝাড়গ্রাম অঞ্চলে শারদীয় দুর্গাপূজার অষ্টমী-নবমী থেকে শুরু হয়ে সপ্তাহব্যাপী 'কাঠি নৃত্য' অনুষ্ঠিত হয়। স্থানীয় পুরুষরা শাড়িকে ঘাঘরার মতো ও ব্লাউজ পরে হাতে দুটি ছোট লালরং করা কাঠি নিয়ে দলবদ্ধভাবে গানের সংগে নাচে। অন্য একজন মাদল বা মৃদঙ্গ নিয়ে নেচে নেচে এবং ঘুরে ঘুরে গান করে, আর এই গায়ককে ঘিরে বাকীরা একটি বৃত্ত রচনা করে কাঠির আঘাতের দ্বারা তাল তুলে নাচ শুরু করে। সঙ্গে কাঁসি, আড়বাঁশি বা করতাল বাজতে থাকে। ঝাড়গ্রাম অঞ্চলের নৃত্যশিল্পীরা নাচার সময় অনেকক্ষেত্রে মুখে রং করে। এই কাঠি নাচের উপজাত আরেক ধরনের (তরল জীবনাশ্রয়ী) নাচকে 'পাতা নাচ' বলা হয়। গানগুলি রচিত হয় পৌরাণিক শিব-পার্বতী বা উমা-মেনকা কিংবা কৃষ্ণের গোষ্ঠলীলাকে বিষয় করে। এরকম কাঠি নাচের গান নিম্নরূপ—

""সম্মুখে দাঁড়ায়ে গৌরী
কহে অতি বিনয় করি,
শুন হর করি নিবেদন। হো-হো-হোই।
এসেছেন পিতা লয়িতে
যাব জননী দেখিতে
তাই বিদায় মাগি ত্রিলোচন। হো-হো-হোই।""
বাংলার লোকসংস্কৃতির বিশ্বকোষ, দুলাল চৌধুরী, আকাদেমি অব ফোকলোর, কলকাতা: ৭০০০৯৪, প্রথম প্রকাশ:২০০৪, পৃষ্ঠা: ১৯৪
",কাঠি নাচ,https://bn.wikipedia.org/wiki?curid=613781
56305,613788,"কুতুপালং শরনার্থী শিবির হল বাংলাদেশের কক্সবাজারের উখিয়ায় অবস্থিত একটি শরণার্থী শিবির, যেখানে প্রতিবেশী মায়ানমারে ধর্মীয় নির্যাতনের শিকার রোহিঙ্গা মুসলিমরা আশ্রয় নিয়েছে। কক্সবাজারে বাংলাদেশ সরকার পরিচালিত দুটি শরণার্থী শিবিরের মধ্যে এটি একটি, অন্যটি হচ্ছে নয়াপাড়া শরণার্থী শিবির।  কুতুপালংয়ের ইউএনএইচসিআর কার্যালয়টি সাতটি আন্তর্জাতিক সংঘ দ্বারা পরিচালিত হয়: ইউরোপীয় ইউনিয়ন, মার্কিন যুক্তরাষ্ট্র, কানাডা, জাপান, ফিনল্যান্ড, সুইডেন এবং আইকেইএ ফাউন্ডেশনের প্রধান। ""কুতুপালং শরনার্থী শিবিরকে"" সরকার-পরিচালিত শিবিরের পাশে অবস্থিত একটি অস্থায়ী শিবির হিসেবেও উল্লেখ করা হয়, যদিও এটি কোন সরকারি শরণার্থী শিবিরের অংশ নয়। কুতুপালংয়ের অস্থায়ী শিবির এবং পার্শ্ববর্তী এলাকায় বছরের পর বছর ধরে মায়ানমার থেকে পালিয়ে আসা শরণার্থীরা এটাকে বড় করে তুলছে। ২০১৭ সালে কুতুপালং অস্থায়ী শিবির এবং ঘুমদুম, বালুখালী, থংখালী এবং অন্যান্য এলাকার আশেপাশের শিবিরগুলি দ্রুতগতিতে জনাকীর্ণ হয়ে ওঠে এবং শরণার্থীতে ভরতে থাকে। ইন্টারন্যাশনাল অর্গানাইজেশন ফর মাইগ্রেশন কুতুপালং-বালুখালিকে সম্প্রসারণ স্থান হিসেবে সমষ্টিগতভাবে উল্লেখ করে।
২৫ আগস্ট ২০১৭ থেকে আনুমানিক ৭,০০,০০০ রোহিঙ্গা মুসলমান ও হিন্দুরা মায়ানমার থেকে বাংলাদেশে পালিয়ে আসে, যখন মায়ানমারের সামরিক বাহিনী তাদের বিরুদ্ধে নতুন করে সামরিক অভিযান শুরু করে। এই শরণার্থী শিবিরটি ১৯৯১ সালে অস্থায়ীভাবে যাত্রা শুরু করেছিল, যখন বার্মার সামরিক বাহিনী কর্তৃক অপারেশন পী থায়ার (অপারেশন ক্লিন আপ এন্ড বিউটিফুল ন্যাশন) শিকার হয়ে হাজার হাজার রোহিঙ্গা শরণার্থী পালিয়ে এসেছিল। জুলাই ২০১৭ অনুযায়ী উভয় শরণার্থী শিবির মিলিয়ে প্রায় ৩৪,০০০ শরণার্থী অবস্থান করছে। ২০১৭ সালের সেপ্টেম্বরে, জাতিসংঘ শরণার্থীবিষয়ক হাইকমিশনার (ইউএনএইচসিআর) বলেন যে উভয় শরণার্থী শিবির মিলিয়ে উদ্বাস্তুর সংখ্যা ৭৭,০০০ ছাড়িয়ে গেছে। ২০১৮ সালের ১৪ জানুয়ারি অনুযায়ী, এই সম্প্রসারিত এলাকার জনসংখ্যা ছিল ৫,৪৭,৬১৬ জন, যা এটিকে বিশ্বের সবচেয়ে বড় শরণার্থী শিবির হিসেবে পরিণত করে, এরআগে কেনিয়ার দাদাবে অবস্থিত শরনার্থী শিবিরটি ২০১৭ সালের এপ্রিল পর্যন্ত ২,৪৫,১২৬জন শরনার্থী নিয়ে সংখ্যাগরিষ্ঠ ছিল।
",কুতুপালং শরণার্থী শিবির,https://bn.wikipedia.org/wiki?curid=613788
56306,613799,"চার্লস স্পেন্সার চ্যাপলিন সিনিয়র (ইংরেজি: Charles Spencer Chaplin Sr.; ১৮ মার্চ, ১৮৬৩ - ৯ মে, ১৯০১) ছিলেন একজন ব্রিটিশ গীতিমঞ্চের বিনোদনদাতা। ১৮৯০ এর দশকে তিনি গায়ক হিসেবে সফলতা লাভ করেন। তিনি ছিলেন জনপ্রিয় চলচ্চিত্র অভিনেতা ও নির্মাতা চার্লি চ্যাপলিনের পিতা। চ্যাপলিন ১৮৬৩ সালের ১৮ মার্চ লন্ডনের মেরিলবোনে জন্মগ্রহণ করেন।Robinson, p. 2. তার পিতা স্পেন্সার চ্যাপলিন (১৯৩৪/৫-১৮৯৭) এবং মাতা এলেন এলিজাবেথ স্মিথ (১৮৩৮-১৮৭৩)। তিনি তার পিতামাতার তৃতীয় সন্তান। তার অন্যান্য ভাইবোনেরা হলেন স্পেন্সার জুনিয়র, হেলেন, ব্লেঞ্চ, আলবার্ট ও হ্যারি।Robinson, see ""The Chaplin Family, Table 1"" between p. xix and p. 1. চ্যাপলিনের পিতা ছিলেন একজন কসাই, ফলে তিনি শ্রমিক শ্রেণীর শিশুদের মতই বেড়ে ওঠেন।Weissman, p. 10. চ্যাপলিনের শৈশব সম্পর্কে খুব কম জানা যায়। ১৮৭১ ও ১৮৮১ সালের যুক্তরাজ্যের আদমশুমারি থেকে জানা যায় যে তার পিতামাতা এবং পরিবার নটিং হিলের রিলিংটনে বাস করতেন। এই স্থানটি দশক পরে জন ক্রিস্টির হত্যাকাণ্ডের জন্য পরিচিতি লাভ করে। ১৮৮৫ সালে জুনে ২২ বছর বয়সে তিনি ১৯ বছর বয়সী হান্নাহ চ্যাপলিনকে বিয়ে করেন।Robinson, p. 4. তিন বছর পূর্বে তারা একটি গীতিনাট্যে কাজ করতে গিয়ে পরিচিত হন এবং প্রেমের সম্পর্কে জড়ান।Chaplin, p. 17. হান্নাহর তিন মাস বয়সী একটি পুত্র সন্তান ছিল, তার নাম রাখা হয় সিডনি চ্যাপলিন। ১৮৮৯ সালে ১৬ এপ্রিল চ্যাপলিনের ঔরসজাত সন্তান চার্লি চ্যাপলিন জন্মগ্রহণ করে।Robinson, p. 10. ১৮৯১ সালে চ্যাপলিন ও হান্নাহ আলাদা হয়ে যান, কিন্তু তাদের মধ্যে বিবাহ বিচ্ছেদ হয় নি ও মৃত্যুর পূর্ব পর্যন্ত তারা বিবাহিত ছিলেন।Robinson, p. 13 for separation; p. 36 states that Hannah was still Chaplin's wife when he died. চ্যাপলিনের পরিবারের কেউ পূর্বে অভিনয় বা গানের সাথে সম্পৃক্ত ছিল না, তবু চ্যাপলিন গীতিমঞ্চ শিল্পে আকৃষ্ট হন। গীতিমঞ্চ ১৮৮০ এর দশকে সাউথ লন্ডনে খুব উন্নতি লাভ করতে শুরু করেছিল।Robinson, p. 5. প্রথমে তিনি অনুকরণশিল্পী হিসেবে কাজ করেন। ১৮৮৭ সালের ১০ জুন পলি ভ্যারাইটি থিয়েটারে তার অভিষেক হয়। কিন্তু কিছুদিনের মধ্যে তিনি নাট্যধর্মী ও বর্ণনাধর্মী সঙ্গীতশিল্পী হিসেবে কাজ শুরু করেন। তিনি প্রাত্যহিক জীবনের সমস্যা নিয়ে গান গাইতেন।Robinson, pp. 7–9. চ্যাপলিনের জনপ্রিয়তা বাড়তে থাকে এবং ১৮৯০ সালের মধ্যে তিনি নিয়মিত কাজ পেতে থাকেন।Robinson, p. 11. ফ্রান্সিস, ডে আন্ড হান্টার ১৮৯০ সালে তার তিনটি গান প্রকাশ করেন। গান তিনটি হল ""অ্যাজ দ্য চার্চ বেলস কাইম"", ""এভরিডে লাইফ"" ও ""এহ, বয়েজ?""। চ্যাপলিন ১৮৯০ সালে আমেরিকা সফরে যান এবং নিউ ইয়র্ক সিটির ইউনিক স্কোয়ার থিয়েটারেও যুক্ত হন।Robinson, p. 12. যদিও তিনি কখনোই ড্যান লেনো ও হারবার্ট ক্যাম্পবেলের সমান তারকা খ্যাতি পান নি, শিট মিউজিকের কভারে চ্যাপলিনের নাম আসে এবং ছবি ছাপা হয়, যা তাকে জনপ্রিয় করে তুলে।Robinson, p. 9. তার জনপ্রিয় একটি গান ছিল ""দ্য গার্ল ওয়াজ ইয়ং অ্যান্ড প্রিটি""।Weissman, p. 13. চ্যাপলিনের সমৃদ্ধির সেরা বছরগুলো ছিল ১৮৯০-১৮৯৬, কিন্তু ১৮৯৭ সালেও তিনি বিভিন্ন প্রদেশে কাজ পেতে থাকেন।Robinson, p. 23. ১৮৯৮ সালেও তিনি লিস্টারের নিউ এম্পায়ার প্যালেস থিয়েটারের সর্বোচ্চ পারিশ্রমিক পাওয়ার যোগ্য ছিলেন। এরপর থেকে তার দর্শক আকর্ষণ করার ক্ষমতা কমতে থাকে। ১৯০০ সালের সেপ্টেম্বরে ওয়ালহ্যাম গ্রিনের গ্র্যান্ডভিল থিয়েটারে তার পরিবেশনা ছিল তার শেষ কাজ।Robinson, p. 36. হান্নাহের কাছ থেকে আলাদা হয়ে যাওয়ার পর চ্যাপলিনের তার পুত্র চার্লির সাথে কোন সম্পর্ক ছিল না। এমনকি তিনি তাদের কোন আর্থিক সহায়তাও করতেন না।Robinson, p. 15. চার্লি চ্যাপলিন ৭০ বছর পর তার স্মৃতিকথায় লিখেন যে তিনি তার পিতা সম্পর্কে খুব কমই জানতেন।Chaplin, p. 15. কেনিংটনে তারা কাছাকাছি থাকার পরও তাদের কোন সম্পর্ক ছিল না।Weissman, p. 24. ১৮৯৬ সালে চার্লি ও সিডনি একটি কর্মশালায় যোগ দেয়। সেই কর্মশালার কর্তৃপক্ষ চ্যাপলিনের সাথে যোগাযোগ করেন। চ্যাপলিন তাকে জানায় যে তিনি চার্লির দায়িত্ব নিবেন কিন্তু সিডনির নয়। অবিভাবকদের বোর্ড সিদ্ধান্ত নেয় যে তারা দুই ভাই একসাথে থাকবে, কিন্তু এই নিয়ম করে যে চ্যাপলিন আইনগতভাবে দুটি সন্তানের দায়িত্ব পালন করবেন এবং তাদের লালন পালনের জন্য প্রতি সপ্তাহে ১৫ শিলিং দিবেন।Robinson, p. 19. তিনি কোন অর্থ প্রদান করেন নি, ফলে এক বছর পর তার সন্তানদের দায়িত্ব পালনে অবহেলার জন্য সাউথওয়ার্ক কাউন্সিল চ্যাপলিনের বিরুদ্ধে গ্রেফতারি পরোয়ানা জারি করে। চ্যাপলিনের ভাই স্পেন্সার সেই অর্থ পরিশোধ করলে তার গ্রেফতারি পরোয়ানা তুলে নেওয়া হয়।Robinson, p. 24. চ্যাপলিনই চার্লিকে বিনোদন শিল্পের সাথে পরিচয় করিয়ে দেন। ১৮৯৯ সালে তিনি তাকে দি এইট ল্যাঙ্কাশায়ার ল্যাড্‌স ক্লগ নৃত্য দলে একটি চরিত্রের অভিনয়ের সুযোগ পাইয়ে দেন। এই দলটি চালাতেন তারই এক বন্ধু।Robinson, p. 28. চার্লি তার স্মৃতিকথায় লিখেন যে তার পিতার মৃত্যুর কয়েক সপ্তাহ পূর্বে তিনি তার পিতাকে একটি পাবে দেখতে পান। চ্যাপলিন চার্লিকে দেখে খুশি হন এবং প্রথমবারের মত তাকে জড়িয়ে ধরেন এবং চুমু খান।স্মৃতিকথায়
গীতিমঞ্চে কাজের প্রকৃতি অনুযায়ী তারকারা মদ কেনাকে অনুপ্রাণিত করতে গিয়ে নিজেরাই মদে আসক্ত হয়ে পড়ত। চ্যাপলিনও তেমনি আসক্ত হয় পড়েন এবং প্রচণ্ড আসক্তি তার কর্মজীবনের সমাপ্তি ডেকে আনে।Chaplin, p. 20. ১৯০১ সালের মধ্যে তিনি যকৃত ও পেটে সার্হোসিস রোগে আক্রান্ত হন। তাকে ১৯০১ সালে ২৯ এপ্রিল ল্যামবাথের সেন্ট থমাস হাসপাতালে ভর্তি করা হয় এবং ৯ মে তিনি মৃত্যুবরণ করেন। তার বয়স হয়েছিল মাত্র ৩৮। চ্যাপলিনের প্রায় নিঃস্ববস্তায় শেষকৃত্য করা হত যদি তার ছোট ভাই আলবার্ট না এগিয়ে আসত। ১৩ মে টুটিংয়ে তার শেষকৃত্য অনুষ্ঠিত হয়। হান্নাহ ও চার্লি চ্যাপলিন (তখন ১২ বছর) উভয়ই শেষকৃত্যে অংশগ্রহণ করেছিলেন।Robinson, p. 36–37. 
",চার্লস চ্যাপলিন সিনিয়র,https://bn.wikipedia.org/wiki?curid=613799
56307,613802,"নয়াপাড়া শরণার্থী শিবির হল বাংলাদেশের কক্সবাজারের টেকনাফে অবস্থিত একটি শরণার্থী শিবির। এটি ধুমদুমিয়া গ্রামে অবস্থিত যা মূলত প্রতিবেশী রাষ্ট্র মায়ানমারের ধর্মীয় নির্যাতনের হাত থেকে বাঁচতে পালিয়ে আসা রোহিঙ্গা মুসলিমদের দ্বারা জনাকীর্ণ। কক্সবাজারে সরকারি পরিচালনায় দুটি শরণার্থী শিবিরের মধ্যে এটি একটি, অন্যটি হচ্ছে কুতুপালং শরণার্থী শিবির। ২০১৭ সালের জুলাই অনুসারে উভয় শরণার্থী শিবির মিলিয়ে প্রায় ৩০,০০০ শরণার্থী লোক বাস করে। সেপ্টেম্বর ২০১৭-তে, জাতিসংঘ শরণার্থীবিষয়ক হাইকমিশনার (ইউএনএইচসিআর) থেকে হিসেব করা হয় যে উভয় শরণার্থী শিবির মিলিয়ে উদ্বাস্তুর সংখ্যা ৭৭,০০০ ছাড়িয়ে গেছে। ১৪ জানুয়ারি ২০১৮ মোতাবেক, নয়াপাড়া শরণার্থী শিবিরের লিপিবদ্ধ জনসংখ্যা ২৩,০৬৫ জনের মতো ছিল।
",নয়াপাড়া শরণার্থী শিবির,https://bn.wikipedia.org/wiki?curid=613802
56308,613810,"লেখু লেখু লেখি দেলি () সুশান্ত মনি পরিচালিত ২০১৪ সালে মুক্তি পাওয়া ওড়িয়া ভাষার চলচ্চিত্র। চলচ্চিত্রটির কাহিনিকার সিদ্ধার্থ অগরওয়াল, চিত্রনাট্যকার সুশান্ত মনি এবং সংলাপ রচয়িতা শ্রীকান্ত গৌতম। ",লেখু লেখু লেখি দেলি,https://bn.wikipedia.org/wiki?curid=613810
56309,613816,"মার্লোয়ে পেটন (জন্ম আগষ্ট ২, ২০০৪) একজন মার্কিন শিশু অভিনয় শিল্পী। মার্লোয়ে পেটনের জন্ম, মার্কিন যুক্তরাষ্ট্রের ক্যালিফোর্নিয়া রাজ্যের গ্লেনডেল শহরে, তিনি তার সহোদরদ্বয়ের মধ্যে সবচেয়ে কনিষ্ঠতম। তার মেরিট লেয়িংটন নামে একজন বড় বোন রয়েছে, তিনি একজন অভিনেত্রী। তিনি তার অভিনয় জীবনের সূচনা করেন মার্কিন রোমান্টিক কাহিনী এবং হাস্যরসমূলক চলচ্চিত্র ""দ্য ব্যাক-আপ প্লেন"" এ অভিনয়ের মাধ্যমে, উল্লেখ্য, তখন তার বয়স ছিল মাত্র ৪ বছর। এরপর থেকে, তিনি মার্কিন হাস্যরসমূলক ধারাবাহিক ""দ্য মিডল"" এ হেক পরিবারের চাচাতো বোনের চরিত্র- লুসি হিসেবে আবির্ভুত হয়েছেন; তার এই অভিনয়ের জন্য তিনি ইয়ং আর্টিস্ট অ্যাওয়ার্ড পুরষ্কারের জন্য মনোনয়ন পান। তিনি মার্কিন হাস্যরস ধারাবাহিক ""জেসিতে"" অতিথি শিল্পী হিসেবে অভিনয়ের জন্যও পরিচিত, সেখানে তিনি ক্রীড়া শিক্ষক পেনি'র কন্যা হিসেবে অভিনয় করেন। পেইটন, ডিজনি এর পরিচারনায় তৈরী পারিবারিক কাহিনী সমৃদ্ধ মার্কিন চলচ্চিত্র """" এর একটি চরিত্র ""জিঙ্গেল"" এ তার কন্ঠ দেন, এছাড়াও তিনি মার্কিন টেলিভিশন চ্যানেল এবিসিতে প্রচারিত হস্যরস ভিত্তিক ধারাবাহিক ""দ্য নেইবারস"" এ টানের চরিত্রে অভিনয় করেছেন।  তিনি ২০১৪ সালে মুক্তিপ্রাপ্ত সংগীত এবং হাস্যরসমূলক চলচ্চিত্র, ""প্লাটিনাম দ্য ড্যান্স মুভি"" (ড্যান্স-অফফ) এ ব্রিটিশ অভিনেত্রী ফিনোলা হুুজ, মার্কিন অভিনেতা শেইন হার্পার এবং মার্কিন অভিনেত্রী ক্যাথরিন মেকরমিক এর সাথে অভিনয় করেছেন।  ",মার্লোয়ে পেটন,https://bn.wikipedia.org/wiki?curid=613816
56310,613818,"ভাসান চর, যা ""ঠেঙ্গার চর "" নামেও পরিচিত, হচ্ছে বাংলাদেশের হাতিয়া উপজেলায় অবস্থিত একটি দ্বীপ।  এটা উপকূল থেকে ৩৭ মাইল দূরে বঙ্গোপসাগর এলাকায় অবস্থিত। হিমালয় পর্বতমালা থেকে আসা পলিমাটির দ্বারা এই দ্বীপটি ২০০৬ সালে গঠিত হয়। এটা বিস্তৃত। মৌসুমি জলবায়ুর কারণে এটা প্রতিবছর জুন থেকে সেপ্টেম্বর পর্যন্ত পানির নিচে নিমজ্জিত থাকে, এমনকি এখানে বন্যার জন্য কোন বেড়িবাঁধও নেই। এই দ্বীপে কোন রাস্তাঘাট নেই। ২০১৫ সালের জুন মাসে, বাংলাদেশ সরকার এই দ্বীপে রোহিঙ্গা শরণার্থীদের পুনর্বাসনের প্রস্তাব করে। জাতিসংঘের শরণার্থী সংস্থার দ্বারা এই প্রস্তাবকে ""কঠোর মোকাবেলাপূর্ণ"" বলে উল্লেখ করা হয়। ২৬ জানুয়ারি ২০১৭-তে, তবুও বাংলাদেশ সরকার এই দ্বীপে উদ্বাস্তু পুনর্বাসনের আদেশ দেয়। হিউম্যান রাইটস্‌ ওয়াচ এটাকে ""একটি মানবাধিকার এবং মানবিক বিপর্যয়"" বলে আখ্যায়িত করে।
",ঠেঙ্গারচর,https://bn.wikipedia.org/wiki?curid=613818
56311,613820,"কাজুও আজুমা (১৪ আগস্ট ১৯৩১ - ২৮ জুলাই ২০১১) হলেন জাপানের একজন প্রখ্যাত সাহিত্যিক ও সাংবাদিক। তিনি বাংলা একাডেমির একজন “সন্মানিত ফেলো” ছিলেন। কাজুও আজুমা ১৯৩১ সালের ১৪ আগস্ট জাপানের টোকিও শহরে জন্মগ্রহণ করেন। ২০০০ সালে বিশ্বভারতী বিশ্ববিদ্যালয় কর্তৃপক্ষ ‘‘দেশিকোত্তম’’ সম্মাননা, ২০০৭ সালে পশ্চিমবঙ্গ রাজ্য সরকার ‘‘রবীন্দ্র পুরস্কার’’ এবং জাপান সরকার ‘‘কোক্কা কুনশোও’’ সম্মানান প্রদান করেন তাকে। রবীন্দ্র গবেষণা এবং সাহিত্যক্ষেত্রে অসাধারণ অবদানের জন্য বাংলা একাডেমি কর্তৃপক্ষ ২০১০ সালে তাকে “সম্মানসূচক ফেলোশিপ” প্রদান করে। ",কাজুও আজুমা,https://bn.wikipedia.org/wiki?curid=613820
56312,613824,"ঘোড়া নাচ হল উত্তর ও মধ্য রাঢ়-বাংলার কৃষিজীবী মানুষদের মধ্যে প্রচলিত একক প্রমোদনৃত্য। অগ্রহায়ণ মাসের শেষে ফসল ঘরে তোলার সময়ে কৃষকরা ঘোড়ার মত সাজসজ্জা করে বা অঙ্গভঙ্গি করে নাচের মাধ্যমে আনন্দানুষ্ঠান করেন।
এই নাচে একজন পুরুষ কাঠের ঘাড় ও মুখ তাঁর কোমরে বেঁধে এবং কোমরের নিচের অংশ রঙিন কাপড়ে ঢেকে রেখে এমনভাবে নাচতে থাকেন যেন মনে হয়, সত্যিকারের ঘোড়া নৃত্য করছে। কোথাও কোথাও একটি বাঁশের খাঁচা (পা বাদে) তৈরি করে সেটি রঙিন কাপড়ে বা কাগজে ঢেকে তার মধ্যে দাঁড়িয়ে ঢোলক, বাঁশি বা স্থানবিশেষে অর্গানের তালে তালে বিভিন্ন ভঙ্গিমায় নাচা হয়। ঘোড়া নাচে উপস্থিত দর্শকমণ্ডলীকে নৃত্যশিল্পীর পায়ের নাচ দেখে বাকি দুটি পায়ের অস্তিত্ব কল্পনা করে নিতে হয়।বাংলার লোকসংস্কৃতির বিশ্বকোষ, দুলাল চৌধুরী, আকাদেমি অব ফোকলোর, কলকাতা: ৭০০০৯৪, প্রথম প্রকাশ:২০০৪, পৃষ্ঠা: ১৯৫
",ঘোড়া নাচ,https://bn.wikipedia.org/wiki?curid=613824
56313,613825,ক্লিনটন বুথ সিলি (জন্ম: ১৯৪১) হলেন যুক্তরাষ্ট্রের একজন প্রখ্যাত সাহিত্যিক ও শিক্ষাবিদ। তিনি বাংলা একাডেমির একজন “সন্মানিত ফেলো”। তিনি শিকাগো বিশ্ববিদ্যালয়ে বাংলা ভাষা ও সাহিত্যের প্রফেসর ইমেরিটাস ছিলেন। সাহিত্যক্ষেত্রে অসাধারণ অবদানের জন্য বাংলা একাডেমি কর্তৃপক্ষ তাকে “সম্মানসূচক ফেলোশিপ” প্রদান করে। ,ক্লিনটন বুথ সিলি,https://bn.wikipedia.org/wiki?curid=613825
56314,613827,"শিলং মালভূমি হচ্ছে ভারতের উত্তর-পূর্বাঞ্চলীয় মেঘালয় রাজ্যের একটি মালভূমি। এই মালভূমির দক্ষিণ, উত্তর এবং পশ্চিম দিকের ঢাল যথাক্রমে গারো, খাসি এবং জৈন্তিয়া পাহাড় সৃষ্টি করেছে।""Shillong Plateau"" উপগ্রহের ছবিতে এই মালভূমির প্রচুর ভগ্নস্থান দেখা গিয়েছে এবং উত্তর-দক্ষিণ ও পূর্ব-পশ্চিম দিকে অত্যধিক চাপ পরিলক্ষিত হয়েছে। টেকটনিক অংশে, ১৮৯৭ আসাম ভূমিকম্প থেকে শুরু করে ওল্ডহাম ফাটল সহ কতিপয় গভীর ভূমিকম্প বিন্দু দেখানো হয়েছে। 
",শিলং মালভূমি,https://bn.wikipedia.org/wiki?curid=613827
56315,613830,"
",আলীর জীবনের ঘটনাপঞ্জি,https://bn.wikipedia.org/wiki?curid=613830
56316,613835,"হাতিয়া দ্বীপ হচ্ছে বাংলাদেশের বঙ্গোপসাগর এলাকার উত্তর দিকে অবস্থিত মেঘনা নদীর মোহনায় একটি দ্বীপ। এই দ্বীপটি নোয়াখালী জেলায় পড়েছে। এই দ্বীপের আয়তন ৩৭১ কিলোমিটার২। ভোলা (যা বাংলাদেশের সবচেয়ে বড় দ্বীপ) এবং মনপুরা হাতিয়া দ্বীপের দুটি উল্লেখযোগ্য উপকূলীয় দ্বীপ। সবগুলো দ্বীপই ঘনবসতিপূর্ণ।হাতিয়ার পরিষদ হচ্ছে ওছখালী বাজার  এটা প্রায়ই ঘূর্ণিঝড় এবং ধ্বংসাত্মক সামুদ্রিক ঢেউয়ের কবলে পড়ে থাকে। ২০১৫ সালে, বাংলাদেশ সরকার হাতিয়া দ্বীপে রোহিঙ্গা শরণার্থীদের পুনর্বাসনের সিদ্ধান্ত নেয়। আব্দুল্লাহ আল মামুন পরিচালিত একটি চলচ্চিত্র ""দরিয়া পাড়ের দৌলতী"" হাতিয়া দ্বীপের জীবনধারার উপর ভিত্তি করে নির্মিত হয়েছে।
",হাতিয়া দ্বীপ,https://bn.wikipedia.org/wiki?curid=613835
56317,613838,"হাম্বলিদের ইতিহাস (তাবাকাত আল-হানাবিলাহ) হচ্ছে ইবনে আবি ইয়া'লা (মৃত্যু ১১৩১ সন) রচিত হাম্বলি ফিকহের স্কলারদের জীবনী-অভিধান।http://franklin.library.upenn.edu/record.html?id=FRANKLIN_2466775http://id.loc.gov/authorities/names/n85146849.html বইটি শুরু হয়েছে হাম্বলি মাযহাবের প্রতিষ্ঠাতা আহমদ বিন হাম্বল রহঃ এর জীবনী দিয়ে। পরবর্তীতে হাফিয ইবনে রজব রহঃ (মৃত্যু ১৩৯৩ সন) উক্ত গ্রন্থের ধারাবাহিক হিসেবে ""হাম্বলিদের ইতিহাসঃ অতিরিক্ত অংশ"" (যাইল 'আলা তাবাকাত আল-হানাবিলাহ) নামে রচনা করেন।https://catalog.lib.uchicago.edu/vufind/Record/3663577 এই ধারাবাহিক অংশে ৪৬০ হিজরি পরবর্তী সময়ে মৃত্যুবরণকারী স্কলারদের জীবনী নিয়ে আসেন। আধুনিক কালে ৪ খণ্ডে প্রকাশিত গ্রন্থটির প্রথম দুই খণ্ড ইবনে আবি ইয়া'লার মূল বইটি এবং অবশিষ্ট দুই খণ্ডে ইবনে রজবের সংস্করণ রয়েছে। ",হাম্বলিদের ইতিহাস,https://bn.wikipedia.org/wiki?curid=613838
56318,613843,"জন ট্রিম (; জন্ম: ২৫ জানুয়ারি, ১৯১৫ - মৃত্যু: ১২ নভেম্বর, ১৯৬০) ব্রিটিশ গায়ানার বারবাইসে জন্মগ্রহণকারী প্রথিতযশা ওয়েস্ট ইন্ডিয়ান আন্তর্জাতিক ক্রিকেট তারকা ছিলেন।George, p. 20. ওয়েস্ট ইন্ডিজ ক্রিকেট দলের অন্যতম সদস্য ছিলেন তিনি। ১৯৪৮ থেকে ১৯৫২ সময়কালে চার টেস্টে অংশগ্রহণের সুযোগ হয় তাঁর। ঘরোয়া প্রথম-শ্রেণীর ক্রিকেটে ব্রিটিশ গায়ানার প্রতিনিধিত্ব করেছেন। ছোটখাঁটো মুখাকৃতির ট্রিম ডানহাতে ফাস্ট মিডিয়াম বোলিং করতেন। এছাড়াও ডানহাতে নিচেরসারিতে ব্যাটিং করতেন। ১৯৪৭-৪৮ মৌসুমে টেস্ট ক্রিকেটে অভিষেক ঘটে ট্রিমের। এরফলে প্রথম বারবাইসিয়ান হিসেবে টেস্ট ক্রিকেট খেলার সৌভাগ্য হয় তাঁর। গাবি অ্যালেনের নেতৃত্বাধীন ইংল্যান্ড দল ওয়েস্ট ইন্ডিজ সফরে আসে। প্রথমবারের মতো বোলিং করতে নেমে প্রথম ইনিংসে ছয় রানের মিতব্যয়ী বোলিং পরিসংখ্যান দাঁড় করে দুই উইকেট পান। দ্বিতীয় ইনিংসে আরও একটি উইকেট পান। ঐ সিরিজে ট্রিমের এটিই একমাত্র টেস্টে অংশগ্রহণ ছিল। জানুয়ারি, ১৯৪৯ সালে ভারত সফরে আসে ওয়েস্ট ইন্ডিজ দল। চেন্নাই টেস্টে ৪/৪৮ ও ৩/২৮ এবং মুম্বইয়ে ৩/৬৯ পান। এরপর ১৯৫১-৫২ মৌসুমে অস্ট্রেলিয়া সফরের জন্য ওয়েস্ট ইন্ডিজ দলের সদস্য মনোনীত হন তিনি। মেলবোর্ন ক্রিকেট গ্রাউন্ডে স্বাগতিক অস্ট্রেলিয়ার বিপক্ষে ৫/৩৫ লাভ করেন। এটিই তাঁর খেলোয়াড়ী জীবনের সেরা বোলিং পরিসংখ্যান ছিল ও প্রথমবারের মতো পাঁচ উইকেট দখল করেন তিনি। তবে, ব্যাটহাতে দূর্ভাগ্যবশতঃ উভয় ইনিংসে রান-আউটের শিকারে পরিণত হয়ে জোড়া শূন্য লাভ করেন।
আন্তর্জাতিক ক্রিকেট অঙ্গনে তাঁর স্বল্পকালীন অংশগ্রহণ ছিল। তবে, এ সময়ে ১৮ উইকেট তুলে নিয়েছেন তিনি। টেস্ট ক্রিকেটের ইতিহাসে অন্যতম সর্বনিম্ন বোলিং গড়ের অধিকারী হচ্ছেন জন ট্রিম। উইকেট প্রতি ১৬.১৬ গড়ে খেলোয়াড়ী জীবনের সমাপ্তি ঘটিয়েছেন তিনি। প্রথম-শ্রেণীর খেলোয়াড়ী জীবন আরও সংক্ষিপ্ত প্রকৃতির ছিল। ব্রিটিশ গায়ানার পক্ষে চৌত্রিশ খেলায় অংশ নিয়ে ৯৬ উইকেট দখল করেন। ব্যাটহাতে একমাত্র অর্ধ-শতক করেছেন তিনি। ক্যারিবীয় দ্বীপপুঞ্জে ট্রিম তাঁর ক্রিকেট খেলোয়াড়ী জীবন ১৯৫৩ সাল পর্যন্ত চালিয়ে যেতে থাকেন। ইস্ট ব্যাংক বারবাইসের নিউ অ্যামস্টারড্যামে ৪৫ বছর বয়সে তাঁর দেহাবসান ঘটে।  ",জন ট্রিম,https://bn.wikipedia.org/wiki?curid=613843
56319,613853,"রমেশ চন্দ্র মিত্র (১৮৪০- ১৩ জুলাই, ১৮৯৯) ছিলেন কলকাতা হাইকোর্টের বাঙালি বিচারপতি ও খ্যাতনামা সমাজসেবী।
রমেশ চন্দ্র মিত্র ব্রিটিশ ভারতের অবিভক্ত চব্বিশ পরগনা জেলায় জন্মগ্রহন করেন, তার পিতার নাম ছিল রামচন্দ্র মিত্র। হেয়ার স্কুল ও প্রেসিডেন্সী কলেজে শিক্ষা সম্পন্ন করেন তিনি। বি এ ও বি এল পাশ করে ২১ বছর বয়েসে ওকালতি শুরু করেন সদর দেওয়ানী আদালতে। বিচারপতি অনুকূল মুখোপাধ্যায়ের মৃত্যুর পর কলকাতা হাইকোর্টে তার স্থলাভিসিক্ত হন তিনি। উচ্চপদস্থ ইংরেজ রাজপুরুষরা বিচারপতি মিত্রের আইন জ্ঞান ও রায়কে কদর করতেন। রমেশ চন্দ্র সম্মানের সাথে বিচারপতির কাজ করেছেন প্রায় কুড়ি বছর। তিনি ১৮৮৭ সালে পাবলিক সার্ভিস কমিশন, কলকাতা বিশ্ববিদ্যালয়ের ব্যবস্থাপক সভার সদস্য ছিলেন। ১৮৮৩ সালে আদালত অবমাননার মামলায় রাষ্ট্রগুরু সুরেন্দ্রনাথ বন্দ্যোপাধ্যায়কে সাজা দেওয়ার সময় অন্যান্য সংখ্যাগরিষ্ঠ ইংরেজ বিচারপতির সাথে মতানৈক্য প্রকাশ করেছিলেন। রিপন কলেজের উন্নতি, শিক্ষাক্ষেত্রে সংস্কার করে জনপ্রিয় হন। 'এজ অফ কনসেন্ট' বিলের বিরোধীতা করেছিলেন তিনি। ভারতীয় জাতীয় কংগ্রেস দলে যোগ দিয়ে ১৮৯৬ সালে কলকাতা অধিবেশনের অভ্যর্থনা সমিতির সভাপতি হন। সংস্কৃত শাস্ত্রের অধ্যাপনার জন্যে কলকাতার ভবানীপুরে প্রতিষ্ঠা করেন চতুষ্পাঠী। তার কৃতিত্বের জন্যে তাকে নাইট উপাধি প্রদান করা হয়।
",রমেশ চন্দ্র মিত্র,https://bn.wikipedia.org/wiki?curid=613853
56320,613860,"নাসরত (, , ) ইসরায়েলের উত্তরাঞ্চলীয় নর্দান জেলার রাজধানী এবং বৃহত্তম শহর। নাসরত শহটি ইসরায়েলের ""আরব রাজধানী"" হিসেবে পরিচিত। ২০১৬ সাল অনুযায়ী এ শহরের জনসংখ্যা ছিল মোট ৭৫,৯২২ জন। এই শহরের জনগোষ্ঠী প্রধানত আরব জাতি। এদের মধ্যে ৬৯ শতাংশ মুসলমান এবং ৩০.৯ শতাংশ হলো খ্রিষ্টান। প্রাচীন নাসরত নগরীর পার্শ্বে নাসরত ইল্লিত (ঊর্ধ্বস্থিত নাসরত) শহর গড়ে উঠেছে। ২০১৪ সাল অনুযায়ী এই শহরে ইহুদি ধর্মের লোকসংখ্যা ছিল মোট ৪০,৩১২ জন। ১৯৭৪ সালে ইহুদিদের এই অংশকে পৃথক শহর হিসেবে ঘোষণা করা হয়। বাইবেলের নূতন নিয়মের বর্ণনানুযায়ী নাজারেথ শহর ছিল যিশু খ্রীষ্টের শৈশবকালের বাসস্থান এবং এটি খ্রীষ্টানদের তীর্থযাত্রার একটি কেন্দ্রস্থল। পাশাপাশি এই শহরের প্রাচীন ধর্মীয় উপাসনালয়গুলো বাইবেলে বর্ণিত ঘটনাগুলোর স্মৃতিচারক হিসেবে অবস্থান করছে।
",নাসরত,https://bn.wikipedia.org/wiki?curid=613860
56321,613865,"বাংলাদেশের শেষ বাড়ি হচ্ছে বাংলাদেশের একটি আবাসিক জায়গা, যা সিলেট জেলার তামাবিলের জৈন্তিয়া হিল রিসোর্টের বাংলাদেশ-ভারত সীমান্তের আগে অবস্থিত। জৈন্তিয়া হিল রিসোর্টের পাশ থেকে পাহাড়-পর্বতের সাথে দুটি জলপ্রপাত দেখতে পাওয়া যায়। বাংলাদেশের পর্যটন শিল্পে এটি একটি জনপ্রিয় জায়গা, যা হাজার হাজার দর্শনার্থীদের আকর্ষণ করে। ",বাংলাদেশের শেষ বাড়ি,https://bn.wikipedia.org/wiki?curid=613865
56322,613873,"ইমাম ইবনে রজব আল-হাম্বলী একজন মুসলিম বিদ্বান। তিনি জাইনুদ্দীন, আবুল ফারাজ, আব্দুর রহমান ইবনে আহমাদ ইবনে আব্দুর রহমান ইবনুল হাসান ইবনে মুহাম্মাদ ইবনে আবি আল-বারাকাত মাস'উদ আস সুলামি, আল বাগদাদি, আল-হাম্বালি রহঃ যিনি ইবনে রজব নামেই সুপরিচিত। তার এ নাম তিনি পেয়েছিলেন তার দাদার থেকে যিনি রজব মাসে জন্মগ্রহণ করেছিলেন, তিনি ছিলেন একজন বিদ্বান। ইমাম ইবনে রজব জন্মগ্রহণ করেন বাগদাদে ১৩৩৫ খ্রিস্টাব্দে (৭৩৬ হিজরি)। তার দাদা ছিলেন একজন ধর্মতত্ত্ববিদ, ইসলামী শাস্ত্রের বিশিষ্ট বিদ্বান, বিশেষ করে হাদিস শাস্ত্রের। তার বাবাও বাগদাদে জন্মগ্রহণ করেছিলেন এবং বহু পণ্ডিতগণে কাছে শিক্ষা গ্রহণ করেছিলেন। তার বয়স যখন পাঁচ, ইবনে রজবের পরিবার দামেস্কে স্থানান্তরিত হয়, তখন তিনি জেরুজালেম সফর করেন এবং সেখানে আল-আলা'ঈর কাছে জ্ঞানার্জন করেন। এরপর তিনি বাগদাদে যান এবং সেখান থেকে মক্কা গমন করেন। মক্কায় তার পিতা তার শিক্ষার জন্য সু-ব্যবস্থা করে রাখেন। এরপর তিনি মিশর সফর করেন এবং এরপর আবার দামেস্কে ফিরে যান, সেখানে তিনি ছাত্রদের শিক্ষাদান শুরু করেন। তিনি ইবনে আন-নাকীব (মৃত্যু ৭৬৯ হিজরি), আস সুবকি, আল ইরাকি (৮০৬ হিজরি), মুহাম্মাদ ইবনে ইসমাইল আল খাব্বাজ এবং প্রমুখ বিদ্বানের কাছে শিক্ষা গ্রহণ করেন। তিনি যুগশ্রেষ্ঠ 'আলিমে দ্বীন ইবনে কায়্যিম আল যাওজিয়্যাহ রহঃ এর মৃত্যুর আগ পর্যন্ত তার কাছে অধ্যয়ন করেন।  ইমাম আন-নববী রহঃ কর্তৃক রচিত প্রসিদ্ধ গ্রন্থ ""চল্লিশ হাদীছ"" এর একটি বৃহৎ ব্যাখ্যা (শরাহ) ইবনে রজব রচনা করেছিলেন (জামি' আল-উলুম ওয়াল হিকাম) যা আজ পর্যন্ত চল্লিশ হাদীছের শ্রেষ্ঠ ব্যাখ্যা গ্রন্থ হিসেবে সমাদৃত হয়ে আসছে। জীবনের শেষ দিকে তিনি শ্রেষ্ঠতম হাদীছ গ্রন্থ ছহীহ আল-বুখারীর ব্যাখ্যা রচনা শুরু করেন কিন্তু ""জানাজার সালাত অধ্যায়ে"" পৌঁছার আগেই মৃত্যু বরণ করেন। তিনি সেই গ্রন্থের নাম দিয়েছিলেন ফাৎহুল বারী যা পরবর্তীকালে দার ইবনে জাওযী থেকে ৭ খণ্ডে প্রকাশিত হয়েছে। ইবনে রজবের মৃত্যুর ২০ বৎসর পর ইবনে হাজার আস্কলানী রহঃ ছহীহ আল-বুখারীর ব্যাখ্যা রচনা শুরু করেন এবং ইবনে রজব আল হাম্বালি রহঃ এর সম্মানে গ্রন্থের শিরোনাম দেন ফাতহুল বারী যেটা ছহীহ আল বুখারীর শ্রেষ্ঠতম ব্যাখ্যা হিসেবে প্রতিষ্ঠিত। ইবনে রজব রহঃ ৭৯৫ হিজরি সনের চতুর্থ রমযানের পবিত্র এক রাতে (১৩৯৩ ঈসায়ী) মৃত্যুবরণ করেন। তখন তার বয়স হয়েছিল ৫৯ বছর। মৃত্যুর পর দিন তার জানাযার সালাত অনুষ্ঠিত হয় এবং তাকে সমাহিত করা হয় বাব আস-সাগীর কবরস্থানে।""Saleem al-Hilaali, Eeqaadh-ul-Himam (An abridgment of Jami' Ulum wa al-Hikam)"" Pages 8-11 ইবনে কাযী শুহবাহ ইবনে রজবের ব্যাপারে বলেন, ""তিনি জ্ঞান বিজ্ঞানের বহু শাখায় পারদর্শী (পণ্ডিত) ছিলেন। তিনি হাম্বালি ফিকহের ওপর নিবিষ্ট মনে বহু সময় দেন একজন অদ্বিতীয় হাম্বালি ফকীহ হিসেবে প্রতিষ্ঠিত হওয়ার আগ পর্যন্ত। হাদিস শাস্ত্রের বিভিন্ন অপূর্ণতা পূরণ করার জন্য, জ্ঞান অর্জনের জন্য নিজেকে অনুগত করে নিয়েছিলেন। তিনি লেখালেখির জন্য নির্জনতাকে বেঁছে নিয়েছিলেন।""Al-Jawhar-ul-Munaddad Page # 48 হাফিয ইবনে হাযার আল-আস্কলানী রহঃ তার ব্যাপারে বলেন, ""তিনি খুব উচু পর্যায়ের হাদীছ শাস্ত্রবিদ ছিলেন; উসুলুল হাদীছ, রিযাল শাস্ত্র, হাদীছের সনদ মতন এবং হাদীছের অর্থ ব্যাখ্যা সম্পর্কে পারদর্শী ছিলেন।""Inbaa-ul-Ghamr ইমাম আবু মুফলিহ আল-হাম্বালি তার ব্যাপারে বলেন, ""তিনি ছিলেন শাইখ, অন্যতম শ্রেষ্ঠ স্কলার, হাফিয, এবং এমন একজন যিনি পার্থিব জীবন থেকে বিমুখ। তিনি হাম্বলি মাযহাবের একজন প্রসিদ্ধ শায়খ (বিদ্বান) এবং বহু গুরুত্বপূর্ণ জ্ঞানগর্ভ গ্রন্থ রচনা করেছেন।""    Ibn Rajab From At-tawhid.net
",ইমাম ইবনে রজব আল-হাম্বলী,https://bn.wikipedia.org/wiki?curid=613873
56323,613875,"আবু ইয়া'লা মুহাম্মাদ ইবনে আল-হুসাইন ইবনুল ফাররা (এপ্রিল ৯৯০ - ১৫ আগস্ট ১০৬৬) সাধারণত কাযী আবু ইয়া'লা নামেই পরিচিত, একজন প্রখ্যাত হাম্বলী বিদ্বান ও ফাকীহ। 
হাম্বলীদের কাছে তিনি আল কাযী নামে পরিচিত। 
ইসলামী আইন শাস্ত্রের একজন অন্যতম শ্রেষ্ঠ জুরিস্ট, যিনি বাগদাদে গড়ে ওঠা ইসলামী সভ্যতায় আইনের ক্রমবিকাশে গুরুত্বপূর্ণ ভূমিকা পালন করেন। কাযী আবু ইয়া'লা বহু কাজ রেখে গেছেন, এর মধ্যে উল্লেখযোগ্যঃ ",কাযী আবু ইয়া'লা,https://bn.wikipedia.org/wiki?curid=613875
56324,613885,"আবু বাকর আহমাদ ইবনে হুসাইন ইবনে 'আলী ইবনে মুসা আল-খোসরোযেরদী আল-বায়হাকী, (البيهقي) ইমাম আল-বায়হাকী নামে সমাধিক পরিচিত, ৯৯৪ ঈসায়ী সন মোতাবেক ৩৮৪ হিজরি সালে সাবযেভারের নিকটে একটি ছোট্ট শহর খোসরোযেরদে জন্ম গ্রহণ করেন যা তখন খুরসানের বায়হাক নামে পরিচিত ছিল।Imam Bayhaqi তিনি তার জীবদ্দশাতেই, একজন প্রসিদ্ধ হাদীছ শাস্ত্রবিদ হিসেবে প্রতিষ্ঠা লাভ করেন, এবং তিনি ছিলেন শাফি আশ'আরী থিওলজির অন্যতম গুরুত্বপূর্ণ ব্যক্তিত্ব।Ovamir Anjum, Politics, Law, and Community in Islamic Thought: The Taymiyyan Moment (Cambridge Studies in Islamic Civilization) 2012, p 142.  আল-বায়হাকী রহঃ এর পূর্ণ নামঃ (আরবী) أحمد بن الحسين بن علي بن موسى الخراساني البيهقي المشهور بالبيهقي. ইমাম বায়হাকী ছিলেন শাফি'ঈ ফিকহের স্কলার এবং একইসাথে হাদীছ শাস্ত্রের পণ্ডিত। তিনি ফিকহ অধ্যয়ন করেন আবুল ফাতাহ নাসির ইবনুল হুসাইন ইবনে মুহাম্মাদ আল-নায়সাবুরী, আবুল হাসান হানকারীর নিকট। হাদীছ অধ্যয়ন করেন ইমাম হাকিম, আবু মানসুর আল-বাগদাদী এবং প্রমুখ হাদীছের স্কলারদের কাছে। তিনি ছিলেন হাদীছশাস্ত্রের ইমাম আল-হাকিমের প্রধানতম ছাত্র বা শাগরেদ। তিনি মৃত্যু বরণ করেন ১০৬৬ ঈসায়ী সনে। বায়হাকী রহঃ ছিলেন তার সময়ের অন্যতম খ্যাতনামা লেখক, লিখেছেন এক হাজার খণ্ডের অধিক রচনা, আয-যাহাবীর মতে। তার উল্লেখযোগ্য রচনাসমূহ হচ্ছে:
",আল-বায়হাকী,https://bn.wikipedia.org/wiki?curid=613885
56325,613892,"ইবনে মুফলিহ আল-মাকদিসি, পুরো নাম ""শামসুদ্দীন আবু আব্দুল্লাহ মুহাম্মাদ ইবনে মুফলিহ ইবনে মুহাম্মাদ ইবনে মুফাররায আল-রামিনী আল-মাকদিসী"" (৭১০-৭৬৩ হিজরি/ ১৩১০-১৩৬২ ঈসায়ী), হাম্বলি আইনশাস্ত্রের একজন গুরুত্বপূর্ণ ব্যাক্তিত্ব তার সময়কার হাম্বলী ফিকহের অন্যতম শ্রেষ্ঠ বিদ্বান লেখক ছিলেন। তিনি ছিলেন আইনজ্ঞ এবং আইনজ্ঞদের মধ্যে প্রধানতম ব্যক্তি। তিনি তার শাস্ত্রের অভিভাবক হিসেবে গ্রহণ করেছিলেন যুগশ্রেষ্ঠ হাম্বলী স্কলার এবং মুজাদ্দিদ ইবনে তাইমিয়াহ রহঃ-কে। ইবনে মুফলিহ বিয়ে করেন হাম্বলী আইনশাস্ত্রবিদ কাযীউল কুযাত জামালুদ্দীন মারদাউঈ (৭০০-৭৬৯/ ১৩০০-১৩৬৭) এর কন্যাকে। তাদের ছিল সাত সন্তান; ৫ ছেলে, ২ মেয়ে। তিনি তার জীবন অতিবাহিত করেন লেখালেখি এবং শিক্ষকতা মধ্য দিয়ে। দামেস্কের তিনটি হাম্বলী মাদ্রাসায় অধ্যাপনা করেন যেগুলো ছিল আল-জাওযীয়্যা, আল-সাহিবিয়্যাহ এবং আল-'উমারিয়্যাহ। ৭৬৩ হিজরিতে মৃত্যু বরণ করেন। তিনি বিশেষ নজর দিয়েছিলেন ইবনে তাইমিয়াহ কর্তৃক রচিত আইনবিজ্ঞানে। তার কিছু গ্রন্থ হাম্বলী ফিকহের প্রাথমিক যুগের হারিয়ে যাওয়া কাজগুলোর কিছু অংশ ধরে রেখেছে, অদ্যাপি বর্তমান আছে এমন একটি উল্লেখযোগ্য গ্রন্থ হচ্ছে, আদাব আল-শারিয়াহ (৩ খণ্ডে, ১৯৩০ সালে কায়রো থেকে প্রকাশিত), ইবনে আকিলের কিতাবুল ফুনুনের কিছু সংগ্রহ এখানে বিদ্যমান। আইন প্রণালীবিদ্যার ওপর রচনা করেছেন কিতাবুল ফিকহ। তার রচিত কিতাবুল ফুরু'উ (৩ খণ্ড) হাম্বলী ফিকহের একটি গুরুত্বপূর্ণ গ্রন্থ।
",ইবনে মুফলিহ,https://bn.wikipedia.org/wiki?curid=613892
56326,613897,"ডান্স ইন্ডিয়া ডান্স (; সংক্ষেপে ডিআইডি বলা হয়; ট্যাগলাইন:""ডান্স কা আসলি আইডি ডি.আই.ডি.""স্বেচ্ছানিবার্সন থেকে ফিরছেন মিঠুন চক্রবর্তী, রূপালী আলো) একটি নৃত্য প্রতিযোগিতামূলক ভারতীয় রিয়েলিটি টেলিভিশন ধারাবাহিক যা ৩০ জানুয়ারী ২০০৯ থেকে নিয়মিতভাবে জি টিভিতে সম্প্রচারিত হয়ে আসছে। এটি ""ডিআইডি"" ফ্র্যাঞ্চাইজের প্রধান ধারাবাহিক। ভারতের নানা প্রান্ত থেকে আসা নাচের প্রতিভাদের নিয়ে এটি আয়োজিত।ডান্স ইন্ডিয়া ডান্স, কালের কণ্ঠ এখানে প্রশিক্ষিত ভারতীয় কোরিওগ্রাফার (নৃত্য পরিকল্পনাকারী) দ্বারা ভারতের বেশ কয়েকটি বড় শহর যেমন, দিল্লি, মুম্বই, কলকাতা, ইত্যাদি থেকে প্রতিভাবান ড্যান্সার (নৃত্যশিল্পী) বাছাই করা হয়। বাছাইকৃতদের মুম্বইয়ে এনে আরও বিশদ পরীক্ষার মাধ্যমে সেরা ড্যান্সারদের প্রতিযোগিতার জন্য নির্বাচন করা হয়। এখানে কোরিওগ্রাফারগণ প্রতিযোগীদের প্রশিক্ষণ দেন এবং তাদের নৃত্য়পরিকল্পনা করেন। প্রতিযোগিতা চলাকালীন প্রতিযোগীরা নৃত্যের বিভিন্ন রকম কলা প্রদর্শনের মাধ্যমে তাদের বহুমুখী প্রতিভা প্রমানের চেষ্টা করে। এভাবে কয়েকমাস নিয়মিত প্রতিযোগিতা ও সাপ্তাহিক বাছাইয়ের পর সেরা কয়েকজন চুড়ান্ত পর্বের জন্য নির্বাচিত হয় এবং অনলাইন ভোটিংএর মাধ্যমে সর্বাধিক ভোট প্রাপ্তকে বিজয়ী ঘোষণা করে পুরস্কৃত করার মধ্য দিয়ে প্রতিটি মৌসুম শেষ করা হয়। এই ধারাবাহিক ভারতীয় চলচ্চিত্র অভিনেতা মিঠুন চক্রবর্তী উক্ত কোরিওগ্রাফারদের সাথে নিয়ে বিচার করে আসছেন। যেখানে কোরিওগ্রাফারগণ বিচারক ও মিঠুন চক্রবর্তী প্রধান বিচারকের দায়িত্ব পালন করেন।ডান্স ইন্ডিয়া ডান্স সেরা রাজস্মিতা, জি নিউজ উল্লেখ্য যে, এই ধারাবাহিক জি বাংলায় সম্প্রচারিত বাংলা রিয়েলিটি টিভি ধারাবাহিক ""ডান্স বাংলা ডান্স""-এর জাতীয় সংস্করণ।‘ডান্স বাংলা ডান্স’ আছে। অথচ মহাগুরু নেই!, আনন্দবাজার পত্রিকা ""ডিআইডি"" মূল ধারাবাহিকের পাশাপাশি আরও বেশ কিছু আনুষঙ্গিক ধারাবাহিকও আয়োজন করে থাকে যেমন, শিশুদের জন্য ""ডিআইডি লি'ল মাস্টারস"", মা'দের জন্য ""ডিআইডি সুপার মমস"", ইত্যাদি। ধারাবাহিকের প্রতিটি মৌসুম কয়েকটি ধাপে সম্পন্ন করা হয়। এগুলো হল, উন্মুক্ত অডিশন, বৃহৎ অডিশন, মূল অংশ, ওয়াইল্ড কার্ড, অনলাইন ভোটিং এবং চুড়ান্ত পর্ব। উন্মুক্ত অডিশন দিল্লি, মুম্বই বা কলকাতার মত ভারতের বিভিন্ন বড় শহরে আয়োজন করা হয়। ৩ জন প্রশিক্ষিত ভারতীয় কোরিওগ্রাফার এই অংশ পরিচালনা করেন, যেখানে তারা বিচারকের দায়িত্ব পালন করেন এবং তাদেরকে মাস্টার বলা হয়। দেশের বিভিন্ন প্রান্ত থেকে আসা ড্যান্সাররা এখানে মাস্টারদের সামনে পার্ফর্মেন্স (নৃত্যপ্রদর্শন) করেন। এদের মধ্য থেকে প্রতিভাবান ও সুযোগ্য ড্যান্সারদের বাছাই করা হয়। মাস্টারগণ ড্যান্সারদের পার্ফর্মেন্স দেখে তাৎক্ষণিক সিদ্ধান্ত নেন। যেসকল ড্যান্সার ৩ জন মাস্টারেরই চোখে যোগ্যতাসম্পন্ন বলে বিবেচিত হয় তাদেরকে একটি কালো হ্যাট পরিয়ে দেয়া হয় যাকে ""তকদীর কি টোপি"" (ভাগ্যের টুপি) বলা হয়। এই উন্মুক্ত অডিশন থেকে ""তকদীর কি টোপি"" অর্জনকারীদের বৃহৎ অডিশনের জন্য মুম্বই নিয়ে যাওয়া হয়। বৃহৎ অডিশন বা মেগা অডিশন হল অডিশনের অন্তিম ধাপ। তবে এখানে অংশগ্রহন করতে ড্যান্সারদের তাদের বহুমুখী প্রতিভা প্রমান করার জন্য আরও একটি ধাপ অতিক্রম করতে হয় যাকে নৃত্য পরিকল্পনা পর্ব বা কোরিওগ্রাফি রাউন্ড বলে। মাস্টারগণ এই পর্ব পরিচালনা করেন। এখানে তারা ড্যান্সারদের কখনও একক, কখনও কোন পার্টনারের সাথে নাচের বিভিন্ন স্টেপ করতে বলেন এবং লক্ষ্য করেন যে তাদের মধ্যে কে কতটা তাৎক্ষণিকভাবে তা আয়ত্ত করতে সক্ষম। মাস্টারগন এই ধাপটি হাতে-কলমে পরীক্ষা করেন। এখানে অপেক্ষাকৃত দূর্বল ড্যান্সারদের বাদ দেয়া হয় এবং অধিক যোগ্যতাসম্পন্নদের মেগা অডিশনের জন্য বাছাই করা হয়। এখান থেকে সাধারনত ৩৬ জন ড্যান্সারকে মেগা অডিশনে পার্ফর্মেন্স করার সুযোগ দেয়া হয়। মেগা অডিশন মাস্টারদের সাথে ভারতীয় চলচ্চিত্র অভিনেতা মিঠুন চক্রবর্তী পরিচালনা করেন, যেখানে তিনি প্রধান বিচারকের দায়িত্ব পালন করেন এবং তাকে গ্র্যান্ড মাস্টার বলা হয়। মেগা অডিশনে ড্যান্সাররা মাস্টারদের পাশাপাশি গ্র্যান্ড মাস্টার মিঠুন চক্রবর্তীর সামনে তাদের পার্ফর্মেন্স করেন। এখান থেকে সেরা ১৮ জনকে শো-এর মূল অংশের প্রতিযোগীতার জন্য চুড়ান্তভাবে নির্বাচিত করা হয়। এসময় মূল অংশের জন্য নির্বাচিত প্রতিযোগীদের হ্যাটে সাদা পালক লাগিয়ে (বা সাদা পালক লাগানো এক নতুন হ্যাট পরিয়ে) দেয়া হয়। মূল অংশের জন্য নির্বাচিত প্রতিযোগীদের ৩ দলে বিভক্ত করে ৩ জন মাস্টারের মধ্যে বন্টন করা হয়। প্রত্যেক দলের নাম দলের মাস্টারের নামে নামকরন করা হয় যেমন, ""গীতা কি গ্যাং"", ""টেরেন্স কি টোলি"", ""রেমো কে রঙ্গীলে"", ইত্যাদি। প্রত্যেক দলের প্রতিযোগীদের তাদের মাস্টার প্রশিক্ষণ দেন ও তাদের নৃত্যপরিকল্পনা করেন। উদ্বোধনী অনুষ্ঠান বা গ্র্যান্ড প্রিমিয়ার এর মাধ্যমে প্রতি মৌসুমের মূল অংশ শুরু হয়। এরপর প্রতি সপ্তাহে ২ জন অপেক্ষাকৃত দূর্বল প্রতিযোগীকে এলিমিনেট করা (বাদ দেয়া) হয়। একে ""এলিমিনেশন"" বলে। এই ধাপে প্রত্যেক সপ্তাহে ২টি পর্ব অনুষ্ঠিত হয়। প্রথম পর্বে প্রতিযোগীরা তাদের দলের অন্য প্রতিযোগীর সাথে মিলে ত্রয়ী অথবা দ্বৈত নৃত প্রদর্শন করে। সকল নৃত্য শেষ হওয়ার পর সেরা প্রতিযোগীকে পুরষ্কৃত করা হয়। দ্বিতীয় পর্বে প্রত্যেক দল থেকে তাদের মাস্টার ২ জন অপেক্ষাকৃত দূর্বল প্রতিযোগী বাছাই করেন। তারা শো তে টিকে থাকার জন্য একক নৃত্য প্রদর্শন করে। একে ""ডান্স কি কাসোটি"" (ড্যান্সের পরীক্ষা) বলে। ""ডান্স কি কাসোটি"" তে মোট ৬ জন প্রতিযোগীর মধ্য থেকে গ্র্যান্ড মাস্টার ২ জন অপেক্ষাকৃত দূর্বল প্রতিযোগীকে এলিমিনেট করেন। এভাবে কয়েক সপ্তাহ এলিমিনেশন হওয়ার পর বাকি প্রতিযোগীদের অনলাইন ভোটিংএর জন্য নির্বাচিত করা হয়। অনলাইন ভোটিংএর জন্য চুড়ান্ত প্রতিযোগী নির্বাচন করার পূর্বে ওয়াইল্ড কার্ড পর্বে গ্র্যান্ড মাস্টার এমন কিছু প্রতিযোগীকে দ্বিতীয় বার শো তে অংশ নেয়ার সুযোগ দেন যারা এলিমিনেট হয়েছিল বা মূল অংশের জন্য নির্বাচিত হয়নি। এদের মধ্যে প্রতিযোগিতা হওয়ার পর কয়েকজনকে পুনরায় শো তে অন্তর্ভুক্ত হয়। ওয়াইল্ড কার্ডের পর নির্বাচিত সকল প্রতিযোগীর জন্য অনলাইন ভোটিং চালু হয়। অনলাইন ভোটিং চালু হওয়ার পর প্রতি সপ্তাহে সর্বনিম্ন ভোট অর্জনকারী এলিমিনেট হয়ে যায়। এভাবে কয়েক সপ্তাহ নিয়মিত এলিমিনেশন হওয়ার পর সর্বশেষ ৪/৫ জন প্রতিযোগী চুড়ান্ত পর্বের নির্বাচিত হয়। অনলাইন ভোটিং দ্বারা বাছাইকৃত চুড়ান্ত পর্বের জন্য নির্বাচিত প্রতিযোগীরা শেষবারের মত তাদের নৃত্য প্রদর্শন করে যার ভিত্তিতে সারা দেশ থেকে দর্শক তাদের প্রিয় প্রতিযোগীকে ভোট করে। এই ভোটের উপর ভিত্তি করে বিজয়ী, দ্বিতীয় স্থান, ইত্যাদি নির্বাচন করা হয়। পরিশেষে একটি জাকজমকপূর্ণ সমাপনী অনুষ্ঠান বা গ্র্যান্ড ফিনালে আয়োজন করে মৌসুম শেষ করা হয়। সমস্ত ফলাফল এই গ্র্যান্ড ফিনালের শেষে প্রকাশ করা হয়। বিজয়ীকে গ্র্যান্ড মাস্টার একটি সোনালী হ্যাট পরিয়ে দেন যাকে ""সুনেহরি তকদীর কি টোপি"" (সোনালী ভাগ্যের টুপি) বলা হয়। এছারাও প্রত্যেক প্রতিযোগীকে তাদের অবস্থান অনুযায়ী নগদ টাকার চেক উপহার দেয়া হয়। গ্র্যান্ড মাস্টার মিঠুন চক্রবর্তী এই ধারাবাহিকে স্থায়ীভাবে প্রধান বিচারকের দ্বায়িত্ব পালন করে আসছেন। কোন প্রতিযোগীর পার্ফর্মেন্স তার কাছে অসাধারন মনে হলে তিনি তাকে দাড়িয়ে সালাম দেন। একে ""গ্র্যান্ড স্যালুট"" বলে যা এখানে কোন প্রতিযোগীর জন্য সর্বোচ্চ সম্মান। এছারাও প্রতি মৌসুমে ৩ জন মাস্টার নৃত্যপরিকল্পনা করার পাশাপাশি প্রতিযোগীদের পার্ফর্ফেন্স বিচার করেন ও তাদের রায় দেন। প্রথম ৩টি মৌসুম ৩ জন নিয়মিত মাস্টার - মাস্টার গীতা কপূর, মাস্টার টেরেন্স লুইস ও মাস্টার রেমো ডি'সুজা গ্র্যান্ড মাস্টারের সাথে বিচার করেন। এরপর থেকে প্রতি মৌসুমে ৩ জন করে নতুন নতুন মাস্টার বিচার করছেন যেমন, মাস্টার মুদাসসার খান, মাস্টার পুনিত পাঠক, মাস্টার মর্জি পেস্টঞ্জি, ইত্যাদি। কোন প্রতিযোগী নির্ভুল পার্ফর্মেন্স করলে গ্র্যান্ড মাস্টার সহ প্রত্যেক বিচারক সেই প্রতিযোগীকে তাদের নিজস্ব এক বিশেষ বাক্য প্রদান করেন যা সেই বিচারকের পক্ষ তার প্রতি এক সম্মান প্রদর্শন। বিচারকের তালিকা:
জয় ভানুশালি এই সিরিজের নিয়মিত উপস্থাপক ছিলেন।জয় ভানুশালি , উনিশ কুড়ি তিনি প্রথম ৫টি মৌসুম নিরবিচ্ছিন্নভাবে উপস্থাপনা করেন যেখানে প্রথম ৩টি মৌসুমে তার সহঃ উপস্থাপক ছিলেন সৌম্যা টন্ডন। ৪র্থ মৌসুমে সৌম্যার পরিবর্তে নতুন সহঃ উপস্থাপক হন ইশিতা শর্মা। ৫ম মৌসুম জয় একাই উপস্থাপনা করেছিলেন। এখন ৬ষ্ঠ মৌসুম উপস্থাপনা করছেন দুই নতুন উপস্থাপক সাহিল খট্টর ও অমৃতা খানভিলকার। উপস্থাপকের তালিকা:
মৌসুম ছক: প্রথম মৌসুম জয় ভানুশালী ও সৌম্যা টন্ডনের উপস্থাপনায় ৩০ জানুয়ারি ২০০৯ সালে শুরু হয়। এই মৌসুমে মাস্টার গীতা, মাস্টার টেরেন্স ও মাস্টার রেমো বিচারকের দায়িত্ব পালন করেন। ১৮ সপ্তাহ ধরে চলমান এই মৌসুমে ৩০ মে ২০০৯ এ চুড়ান্ত পর্ব সম্প্রচারিত হয় যেখানে সালমান খান বিজয়ী ও আলিশা সিংহ রানার-আপ হন। চুড়ান্ত পর্বের প্রতিযোগীদের তালিকা: দ্বিতীয় মৌসুম ১৪ ডিসেম্বর ২০০৯ সালে শুরু হয়। ১ম মৌসুমের মত এই মৌসুমেও জয় ভানুশালী ও সৌম্যা টন্ডন উপস্থাপনা করেন এবং বিচারকের দায়িত্ব পালন করেন মাস্টার গীতা, মাস্টার টেরেন্স ও মাস্টার রেমো। এবারের চুড়ান্ত পর্ব ২৩ এপ্রিল ২০১০ এ সম্প্রচারিত হয় এবং বিজয়ী হন শক্তি মোহন ও রানার-আপ ধর্মেশ ইয়েলান্ডে। চুড়ান্ত পর্বের প্রতিযোগীদের তালিকা: তৃতীয় মৌসুম শুরু হয় ২৪ ডিসেম্বর ২০১১ সালে। পূর্ববর্তী মৌসুমের মত এবারেও জয় ভানুশালী ও সৌম্যা টন্ডন উপস্থাপকের দায়িত্ব পালন করেন এবং পূর্ববর্তী বিচারক মাস্টার গীতা, মাস্টার টেরেন্স ও মাস্টার রেমো এ মৌসুমেও বহাল থাকেন। এই মৌসুমের চুড়ান্ত পর্ব সম্প্রচারিত হয় ২১ এপ্রিল ২০১২ তে এবং এবারের বিজয়ী রাজস্মিতা কর ও রানার-আপ প্রদীপ গুরুং হন। চুড়ান্ত পর্বের প্রতিযোগীদের তালিকা: চতুর্থ মৌসুম এ নিয়মিত উপস্থাপক জয় ভানুশলীর সাথে উপস্থাপনা করেন ইশিতা শর্মা। এবারে নিয়মিত বিচারকের পরিবর্তে ৩ জন নতুন বিচারক মাস্টার মুদাসসার, মাস্টার ফিরোজ ও মাস্টার শ্রুতি বিচার করেন। এই মৌসুম ২৬ অক্টবর ২০১৩ তে শুরু হয় এবং চুড়ান্ত পর্ব সম্প্রচারিত হয় ২২ ফেব্রুয়ারি ২০১৪ তারিখে। এ মৌসুমে বিজয়ী হন শ্যাম যাদব ও রানার-আপ হন মনন সাচদেব। চুড়ান্ত পর্বের প্রতিযোগীদের তালিকা: পঞ্চম মৌসুম জয় ভানুশলীর উপস্থাপনায় ২৭ জুন ২০১৫ সালে শুরু হয়। মৌসুম ৪ বিচারক মাস্টার মুদাসসারের সাথে এবারের মৌসুম বিচার করেন দুই নতুন বিচারক মাস্টার পুনিত ও মাস্টার গেতি। উল্লেখ্য যে, মাস্টার পুনিত মৌসুম ২-এর একজন প্রতিযোগী ছিলেন। ১০ অক্টবর ২০১৫ তে এবারের চুড়ান্ত পর্ব সম্প্রচারিত হয় এবং বিজয়ীর টুপি পরেন প্রনীতা স্বর্গিয়ারী ও রানার-আপ হন নির্মল তমং। চুড়ান্ত পর্বের প্রতিযোগীদের তালিকা: ষষ্ঠ মৌসুম ৪ নভেম্বর ২০১৭ তারিখে শুরু হয়। এই মৌসুম উপস্থাপনা করেন প্রথমবারের মত ২ জন নতুন উপস্থাপক সাহিল খট্টর ও অমৃতা খানবিলকর। এবারের মৌসুমেও নিয়মিত বিচারক মাস্টার মুদাসসারের সাথে দুই নতুন বিচারক মাস্টার মর্জি ও মাস্টার মিনি বিচার করেন।মিঠুনের শো-এ হেমা, আনন্দবাজার পত্রিকাএবার মিঠুন চক্রবর্তীর সঙ্গে দেখা যাবে হেমা মালিনীকে, সময় টিভিমিঠুনের অতিথি হেমা মালিনী, জাগো নিউজ ২৪রানির মামা মিঠুন, একুশে টেলিভিশনরানির মাসি দেবশ্রী রায় সম্পর্কে এ কী বললেন মিঠুন চক্রবর্তী!, জি নিউজ উল্লেখ্য যে, মাস্টার মর্জি ইতিপূর্বে ""ডিআইডি""-এর অন্যান্য ধারাবাহিকসমূহ বিচার করেছেন এবং মাস্টার মিনি মৌসুম ১ থেকে একজন সহকারী কোরিওগ্রাফার হিসেবে রয়েছেন। ১৮ ফেব্রুয়ারী ২০১৮ তে এবারের চুড়ান্ত পর্ব সম্প্রচারিত হয় যেখানে সংকেত গাওঁকার বিজয়ী ও সচিন শর্মা রানার-আপ হন। চুড়ান্ত পর্বের প্রতিযোগীদের তালিকা: ",ডান্স ইন্ডিয়া ডান্স,https://bn.wikipedia.org/wiki?curid=613897
56327,613899,ইসহাক জমিদার বাড়ি বাংলাদেশের চট্টগ্রাম বিভাগের লক্ষ্মীপুর জেলার অন্তর্ভূক্ত এক ঐতিহাসিক জমিদার বাড়ি। ভারত উপমহাদেশের ব্রিটিশ শাসন আমলে এই জমিদার বাড়িটি প্রতিষ্ঠিত হয়। এই জমিদার বাড়ির প্রতিষ্ঠাতা ছিলেন ইসহাক চৌধুরী। যা প্রায় ষোল একর জমিতে নির্মাণ করা হয়। এই জমিদার বাড়িটি আগে মনির উদ্দিন ভূঁইয়া বাড়ি নামে পরিচিত ছিল। মনির উদ্দিন ভূঁইয়া ছিলেন এই বাড়ির প্রথম স্থপতি। তিনি জমিদার ইসহাক চৌধুরীর দাদা। পরে জমিদার ইসহাক চৌধুরী ব্রিটিশদের কাছ থেকে জমিদারি কিনে এই বাড়িতে জমিদারি প্রতিষ্ঠিত করেন। তাই পরবর্তীতে এই জমিদার বাড়িটি ইসহাক জমিদার বাড়ি নামে পরিচিতি পায়। লক্ষ্মীপুরর সদর উপজলা হতে সড়ক পথে হামছাদি ইউনিয়ন পরিষদের পূর্ব পাশে দিয়ে আধা কিলোমিটারের রাস্তা। ইসহাক জমিদার বাড়ি - উত্তর হামছদি ইউনিয়ন পরিষদ তথ্য বাতায়ন ,ইসহাক জমিদার বাড়ি,https://bn.wikipedia.org/wiki?curid=613899
56328,613902,"হান্নাহ চ্যাপলিন (ইংরেজি: Hannah Chaplin; জন্মনাম: হান্নাহ হ্যারিয়েট পেডলিংহাম হিল, মঞ্চনাম: লিলি হার্লি; ৬ আগস্ট, ১৯৬৫ – ২৮ আগস্ট, ১৯২৮) ছিলেন একজন ইংরেজ অভিনেত্রী, গায়িকা ও নৃত্যশিল্পী। তিনি ১৬ বছর বয়স থেকে ব্রিটিশ গীতিমঞ্চে পরিবেশনা করতেন। তিনি ইংরেজ গীতিমঞ্চের গায়ক চার্লস চ্যাপলিন সিনিয়রের স্ত্রী এবং খ্যাতনামা ইংরেজ অভিনেতা ও চলচ্চিত্র নির্মাতা চার্লি চ্যাপলিন ও তার দুই সৎ ভাই - অভিনেতা সিডনি চ্যাপলিন ও চলচ্চিত্র পরিচালক হুইলার ড্রাইডেনের মাতা। তার মানসিক অসুস্থতার কারণে তিনি ১৮৯০ এর দশকের মাঝামাঝি সময় থেকে আর অভিনয় চালিয়ে যেতে পারেন নি। এখনকার সময়ে ধারণা করা হয় তার মানসিক অসুস্থতার কারণ ছিল সিফিলিস। ১৯২১ সালে তিনি তার পুত্র চার্লির কাছে ক্যালিফোর্নিয়ায় চলে যান। ১৯২৮ সালের আগস্টে মৃত্যুর পূর্ব পর্যন্ত সেখানে সান ফার্নান্দো ভ্যালিতে একটি বাড়িতে তার শুশ্রূষা চলে। হান্নাহ হ্যারিয়েট পেডলিংহাম হিল ১৮৬৫ সালের ৬ আগস্ট লন্ডনের ওয়ালওর্থ জেলার ১১ ক্যামডেন স্ট্রিটে জন্মগ্রহণ করেন। তার পিতা চার্লস ফ্রেডেরিক হিল ছিলেন একজন মুচি। তিনি আইরিশ বংশোদ্ভূত ছিলেন। হান্নাহর মা ম্যারি অ্যান হজেস ছিলেন একজন ব্যবসায়ীর কেরানির কন্যা। হজেসের পূর্বে একজন স্বাক্ষর রচয়িতার সাথে বিয়ে হয়েছিল, কিন্তু তিনি একটি দুর্ঘটনায় মারা যান। ১৬ বছর বয়সে হান্নাহ অভিনেত্রী হিসেবে তার ভাগ্য পরিবর্তন করতে বাড়ি ছেড়ে চলে যান। সে সময়ের অন্যতম সফল নারী অভিনেত্রী লিলি ল্যাংট্রি ছিলেন তার অনুপ্রেরণা এবং তার নামানুসারে তিনি তার মঞ্চনাম রাখেন লিলি হার্লি। তিনি গীতিমঞ্চে অভিনেত্রী ও গায়িকা হিসেবে কাজ করতেন। ১৮৮০ এর দশকে ""শেমাস ওব্রায়ান"" নামে একটি আইরিশ স্কেচে অভিনয় করতে গিয়ে তিনি তার মঞ্চ সহ-পরিবেশক চার্লস চ্যাপলিনের সুন্দর চেহারা ও অভিব্যক্তি দেখে তার প্রেমে পড়েন। এই সময়ে তার মায়ের চিত্র বর্ণনা করতে গিয়ে চার্লি চ্যাপলিন লিখেন যে তিনি দেখতে ""স্বর্গের অপ্সরী""র মত ছিলেন। তিনি আরও বলেন যে তার মা ""খুবই সুন্দরী ও আকর্ষনীয় ছিলেন এবং তার রূপে মুগ্ধ হওয়ার মত জাদু ছিল""। শেষ জীবনে তার সন্তানের নিশ্চিত করেন যে ক্যালিফোর্নিয়ার সান ফার্নান্দো ভ্যালির নতুন বাড়িতে হান্নাহ ২৪ ঘণ্টা যত্নের মধ্যে রয়েছেন। সাত বছর পর, ১৯২৮ সালের ২৮ আগস্ট তিনি ক্যালিফোর্নিয়ার গ্লেনডেলে এক হাসপাতালে মৃত্যুবরণ করেন। মৃতুকালে চার্লি তার পাশে ছিলেন। তাকে হলিউড ফরেভার সিমেট্রিতে সমাহিত করা হয়। রিচার্ড অ্যাটেনব্রো পরিচালিত ১৯৯২ সালের চার্লির জীবনীমূলক চলচ্চিত্র ""চ্যাপলিন""-এ তার নাতনী জেরাল্ডিন চ্যাপলিন তার ভূমিকায় অভিনয় করেন। জেরাল্ডিন তার অভিনয়ের জন্য শ্রেষ্ঠ পার্শ্ব অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন।
",হান্নাহ চ্যাপলিন,https://bn.wikipedia.org/wiki?curid=613902
56329,613904,"রামু থানা বাংলাদেশের কক্সবাজার জেলার অন্তর্গত রামু উপজেলার একটি থানা। রামু থানা গঠিত হয় ১৯০৮ সালে। রামু উপজেলার ১১টি ইউনিয়নের প্রশাসনিক কার্যক্রম রামু থানার আওতাধীন। 
",রামু থানা,https://bn.wikipedia.org/wiki?curid=613904
56330,613915,"মারভিন রয় হার্ভে (; জন্ম: ২৯ এপ্রিল, ১৯১৮ - মৃত্যু: ১৮ মার্চ, ১৯৯৫) নিউ সাউথ ওয়েলসের ব্রোকেন হিল এলাকায় জন্মগ্রহণকারী প্রথিতযশা অস্ট্রেলীয় আন্তর্জাতিক ক্রিকেটার ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯৪৭ সালে একমাত্র টেস্টে অংশ নিয়েছিলেন। তাঁর কনিষ্ঠ ভ্রাতা নীল হার্ভে অস্ট্রেলিয়ার অন্যতম সেরা ব্যাটসম্যানের মর্যাদা লাভ করেছেন। তাঁরা উভয়েই ঘরোয়া প্রথম-শ্রেণীর ক্রিকেটে ভিক্টোরিয়ার প্রতিনিধিত্ব করেছেন। দলে মূলতঃ ডানহাতি ব্যাটসম্যান হিসেবে খেলতেন মার্ভ হার্ভে। সমগ্র খেলোয়াড়ী জীবনে একটিমাত্র টেস্টে অংশ নেয়ার সৌভাগ্য ঘটে তাঁর। ৩১ জানুয়ারি, ১৯৪৭ তারিখে ইংল্যান্ডের বিপক্ষে অনুষ্ঠিত ঐ টেস্টে তিনি সর্বমোট ৪৩ রান সংগ্রহ করতে পেরেছিলেন। ১৯৩৮-৩৯ মৌসুমে ভিক্টোরিয়ার দ্বিতীয় একাদশে খেলার জন্য মনোনীত হন। চিরপ্রতিদ্বন্দ্বী নিউ সাউথ ওয়েলসের বিপক্ষে অনুষ্ঠিত ঐ খেলায় প্রথম ইনিংসে চার রানে রান আউটের শিকার হন ও দ্বিতীয় ইনিংসে আট রান তুলেন। খেলায় তাঁর দল ২২৭ রানের বিরাট ব্যবধানে পরাভূত হয়েছিল। ফলশ্রুতিতে পরবর্তী দুই বছরের মধ্যে প্রথম একাদশে খেলার জন্য তাঁকে ডাকা হয়নি। ১৯৪০-৪১ মৌসুমে ভিক্টোরিয়া রাজ্য দলের মাধ্যমে প্রথম-শ্রেণীর ক্রিকেটে অভিষেক হয় তাঁর। গাব্বায় কুইন্সল্যান্ডের বিপক্ষে প্রথম ইনিংসে ২৫ রান তুলে জ্যাক এলিসের বলে উইকেট-রক্ষক ডন টলনের হাতে কটে বিদায় নেন। অতিথি দল প্রথম ইনিংসে এগিয়ে যায় ও খেলাটি ড্রয়ে পরিণত হয়। পরবর্তী খেলায় তিনি আশাতীতভাবে ভালো খেলেন। সিডনি ক্রিকেট গ্রাউন্ডে প্রথম ইনিংসে ৩৫ রান তোলার পর দ্বিতীয় ইনিংসে নিউ সাউথ ওয়েলসের বিপক্ষে বিল ও’রিলির ন্যায় বোলারদের আক্রমণকে মোকাবেলা করে এক ঘন্টায় ৭০ রান তুলেন।Cashman, pp. 117–119. উভয় ইনিংসেই তিনি বিশ্বের শীর্ষস্থানীয় বোলারCashman, p. 231. ও লেগ স্পিনার বিল ও’রিলির বলে আউট হন। তবে ভিক্টোরিয়া দল ২৪ রানে হেরে যায়। তিন সপ্তাহ পর উভয় দল আবারো মুখোমুখি হয়। ঐ মৌসুমে তিনি তিনটি প্রথম-শ্রেণীর খেলায় অংশ নিয়েছিলেন। ২৩৫ রানে জয় পেয়ে তালিকায় শীর্ষস্থানে উঠে আসেন। হার্ভের প্রথম ইনিংসে ১৪ রান করার পর উপর্যুপরী ও’রিলির বলে বোল্ড হন। দ্বিতীয় ইনিংসে ৩৮ রান করে আরেক লেগ স্পিনার সেক পিপারের বলে বিদায় নেন। ৩৬.৪০ গড়ে ১৮২ রান তুলে হার্ভে ঐ মৌসুমটি শেষ করেন। প্রশান্ত মহাসাগরীয় অঞ্চলে দ্বিতীয় বিশ্বযুদ্ধ ছড়িয়ে পড়ায় শীর্ষপর্যায়ের ক্রিকেট তারকা হার্ভের অগ্রযাত্রায় বাঁধার প্রাচীর হয়ে দাঁড়ায়। এরপর তিনি রয়্যাল অস্ট্রেলিয়ান এয়ার ফোর্সে এয়ারফ্রেম ফিটার হিসেবে নিয়োগ পান। ১২ মে, ১৯৪২ তারিখে ফিটজরয়ে রয়্যাল অস্ট্রেলিয়ান এয়ার ফোর্সে তালিকাভূক্ত হন। ৩০ স্কোয়াড্রনের সদস্য হন তিনি। দ্বিতীয় বিশ্বযুদ্ধ চলাকালে এয়ারফ্রেম ফিটার হিসেবে কাজ করেন। এরফলে তাঁর খেলোয়াড়ী জীবনে বেশ ব্যাঘাতের সৃষ্টি করে। প্রশান্ত মহাসাগরীয় অঞ্চলের পার্ল হারবারে জাপানীদের বোমা আক্রমণের ফলে বিশ্বযুদ্ধের সূত্রপাত ঘটে।Perry, p. 53. এরফলে প্রথম-শ্রেণীর ক্রিকেট স্থগিত হয়ে যায়। ২৫ জানুয়ারি, ১৯৪৬ তারিখে এয়ারক্রাফ্টম্যান পদবী নিয়ে যুদ্ধক্ষেত্র থেকে ফিরে আসেন। ক্রিকেট প্রশাসক বিল জ্যাকবসের মতে, যুদ্ধের সময়ে হার্ভে তাঁর ক্রিকেট জীবনের স্বর্ণালী সময়কে পার করে এসেছেন। জ্যাকবস বিশ্বাস করতেন যে, এ সময়ে হার্ভেকে অস্ট্রেলিয়া দলের সদস্যরূপে নির্বাচিত করা হতো। কিন্তু যুদ্ধের কারণে এর ব্যতিক্রম ঘটে। ১৯৪৫ সালে যুদ্ধ শেষ হয় ও ১৯৪৫-৪৬ মৌসুমে প্রথম-শ্রেণীর ক্রিকেট খেলা পুণরায় শুরু হয়। দলের সদস্য হবার জন্য হার্ভেকে প্রস্তুতিমূলক খেলায় অংশ নিতে হয়। ভিক্টোরিয়ার বাদ-বাকী একাদশের পক্ষে অংশ নিয়ে প্রথম পছন্দের রাজ্য দলের বিপক্ষে অনুষ্ঠিত ঐ খেলায় তিনি ৮২ ও ২৫ রান তুলেন। তাঁর এ ক্রীড়াশৈলী রাজ্য দল নির্বাচকমণ্ডলীর সুনজরে আসেনি। শুরুতে ভিক্টোরীয় দল নির্বাচকমণ্ডলীর কাছ থেকে প্রত্যাখ্যাত হলেও মৌসুমের শেষ খেলায় অংশগ্রহণের জন্য তাঁর ডাক পড়ে। মৌসুম শেষ হলে অ্যাডিলেড ওভালে দক্ষিণ অস্ট্রেলিয়ার বিপক্ষে খেলার পূর্ব-পর্যন্ত তাঁকে অপেক্ষার প্রহর গুণতে হয়েছিল। নিজস্ব ব্যক্তিগত সেরা ১৬৩ রান তুলে দলকে ইনিংস বিজয়ে সহায়তা করেন। ১৯৪৬-৪৭ মৌসুম পর্যন্ত ভিক্টোরিয়া দলের নিয়মিত সদস্য ছিলেন। যুদ্ধের অব্যহতি পরই অস্ট্রেলিয়া দলের উদ্বোধনী ব্যাটসম্যান হিসেবে খেলার জন্য তাঁকে বেশ প্রতিদ্বন্দ্বিতার মুখোমুখি হতে হয়েছে। অস্ট্রেলিয়ার জাতীয় দল নির্বাচকমণ্ডলীর কাছে নিজেকে তুলে ধরতে গুণগতমানসম্পন্ন একগুচ্ছ প্রতিভাধর উদ্বোধনী ব্যাটসম্যানের সাথে প্রতিযোগিতায় অবতীর্ণ হতে হয় তাঁকে। ১৯৪৬-৪৭ মৌসুমে শূন্যস্থান পূরণের সুযোগ আসে তাঁর। পূর্বেকার মৌসুমে অস্ট্রেলিয়ার দলনেতা ও ১৯৩০-এর দশক থেকে দেশের টেস্টে ব্যাটিং উদ্বোধনকারী বিল ব্রাউন আঘাতের কারণে পুরো গ্রীষ্মে মাঠের বাইরে অবস্থান করছিলেন।Robinson, pp. 197–200. অবশেষে সফরকারী ইংল্যান্ডের বিপক্ষে অ্যাশেজ সিরিজের চতুর্থ টেস্টে এ সুযোগ হয় তাঁর। অ্যাডিলেড ওভালে বিল ব্রাউন ও সিড বার্নস আঘাতপ্রাপ্ত হলে তিনি বার্নসের স্থলাভিষিক্ত হন। তবে, ১২ ও ৩১ রান তোলায় বার্নসের সুস্থতায় তাঁকে আবারও পঞ্চম টেস্ট শুরুর পূর্বে বাইরে চলে আসতে হয়। মৌসুমের প্রথম খেলায় হার্ভের ভিক্টোরিয়ার দল ওয়ালি হ্যামন্ডের নেতৃত্বাধীন সফরকারী ইংরেজ দলের মুখোমুখি হয়।Coleman, p. 560. প্রথম ইনিংসে দলের ১৮৯ রানের মধ্যে ২১ রান তুলে স্পিনার ডগ রাইটের হাতে কট এন্ড বোল্ড হয়ে বিদায় নেন তিনি। জয়ের জন্য ৪৪৯ রানের লক্ষ্যমাত্রায় অগ্রসর হয়ে তিনি ৫৭ রান তুলে অ্যালেক বেডসারের হাতে আউট হলে মাত্র ২০৪ রান তুলে। ফলশ্রুতিতে ভিক্টোরিয়া দল ২৪৪ রানে পরাজয়বরণ করে। তাঁর এ সংগ্রহের ফলে দল নির্বাচকমণ্ডলী অস্ট্রেলিয়ার প্রথম একাদশে রাখে। ইংরেজদের বিপক্ষে টেস্টটি কার্যতঃ টেস্টের প্রস্তুতিরূপে গণ্য হয়। বৃষ্টির কারণে খেলায় বিঘ্নের সৃষ্টি হয়। খেলাটি দ্বিতীয় ইনিংসে গড়ায়নি। একমাত্র সুযোগ পেয়ে তিনি ২২ রান তুলেছিলেন।Pollard, pp. 370–380. ১৯৪৭-৪৮ মৌসুমে ছোট ভাই নীল ও রে’র সাথে একযোগে ভিক্টোরিয়ার পক্ষে দুই খেলায় অংশ নেন। সময়সূচীর দ্বিতীয়ার্ধে দলকে অধিনায়কত্ব করেন। তবে, খেলার মান পড়তির দিকে যেতে থাকলে মৌসুমের মাঝামাঝি সময়ে বাদ পড়েন। ১৯৪৮-৪৯ মৌসুমে প্রথম একাদশের বাইরে ছিলেন তিনি। কেবলমাত্র তাসমানিয়ার বিপক্ষে দুইটি প্রথম-শ্রেণীর খেলায় অংশগ্রহণের সুযোগ হয় তাঁর। মৌসুম শেষে খেলা থেকে অবসর নেন। আকস্মিকভাবে বিঘ্নিত খেলোয়াড়ী জীবনে মাত্র ২২টি প্রথম-শ্রেণীর ক্রিকেটে অংশ নিতে পেরেছেন মার্ভ হার্ভে। বিশ্বযুদ্ধ পরবর্তী সময়ে রাজ্য দলকে পাঁচ খেলায় অধিনায়কত্ব করেন। নিয়মিত অধিনায়ক লিন্ডসে হ্যাসেট জাতীয় দায়িত্ব পালনে বিদেশে চলে গেলে তিনি এ দায়িত্বভার পেতেন। ১৯৫৪-৫৫ মৌসুম পর্যন্ত ফিটজরয়ের প্রথম একাদশে খেলা চালিয়ে যান মার্ভ হার্ভে। ক্লাব দলটির প্রথম একাদশে অবস্থান করে ২০৭ খেলায় ২৯.৩১ গড়ে ৬,৬৫৪ রান তুলেন।Coleman, p. 564. হার্ভে আক্রমণধর্মী উদ্বোধনী ব্যাটসম্যান ছিলেন। ফাস্ট বোলিংয়ের বিপক্ষে শক্তিশালী ড্রাইভ ও হুক মারে অভ্যস্ত ছিলেন।Coleman, p. 556. উদ্বোধনী ব্যাটসম্যান হার্ভেকে তাঁর সহোদর ছোট ভাই নীল 'আমাদের সকলের সেরা ক্রিকেটাররূপে' বর্ণনা করেন। তাঁর আক্রমণের ধরণ ও ফাস্ট বোলারদের বলকে হুকের মাধ্যমে মোকাবেলা করার জন্য পরিচিত ছিলেন। প্রকৌশলী প্রতিষ্ঠানে পাঁচ দশকের অধিক সময় হার্ভে কর্মরত ছিলেন। পশ্চিমাঞ্চলীয় ফুটসক্রে শিল্প এলাকায় স্ত্রী মার্টল সহযোগে বসবাস করতেন।Coleman, p. 557. দুই সন্তান জেফ ও গ্রেইম - উভয়েই ফিটজরয়ের পক্ষে প্রথম স্তরের ক্রিকেটে অংশগ্রহণ করেছেন। ভ্রাতৃত্রয় - সিই হার্ভে, আর হার্ভে ও আরএন হার্ভে; নাতিদ্বয় - আরজে হার্ভে ও এ হার্ভে, ভাগ্নি - পি হার্ভে-শর্ট ও নাতনী কে শর্ট প্রত্যেকেই খেলাধূলার সাথে জড়িত ছিল। ভিক্টোরিয়ার ফুটসক্রে এলাকায় ১৮ মার্চ, ১৯৯৫ তারিখে ৭৬ বছর বয়সে তাঁর দেহাবসান ঘটে।  ",মার্ভ হার্ভে,https://bn.wikipedia.org/wiki?curid=613915
56331,613923,"কাটি ফিরকি (বৈজ্ঞানিক নাম: ""Aeromachus stigmata (Moore)"") এক প্রজাতির ছোট আকারের প্রজাপতি। এরা ‘হেসপেরায়িডি’ গোত্রের এবং 'হেসপেরায়িনি' উপগোত্রের সদস্য। ভারতে এই প্রজাতিটি দুষ্প্রাপ্য।
কাটি ফিরকি এর প্রসারিত অবস্থায় ডানার আকার ২২-২৮ মিলিমিটার দৈর্ঘের হয়।
ভারতে প্রাপ্ত কাটি ফিরকি এর উপপ্রজাতিসমূহ হল- 
এই প্রজাতিকে ভারতের পূর্ব হিমালয় থেকে উত্তর-পূর্ব ভারত পর্যন্ত দেখা যায়।
প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:- ডানার রঙ বাদামী ও কালচে বাদামী। সামনের ডানার উভয়পৃষ্ঠে ও পিছনের ডানার নিম্নতলে সারিবদ্ধ সাদা ছোট ছোপ দেখা যায়। পিছনের ডানার নিম্নতলে ডিসকাল ছোপগুলি সাবটার্মিনাল ছোপগুলি অপেক্ষা বৃহদাকার এবং উক্ত সাব-টার্মিনাল সাদা ছোটগুলি টার্মেনের কিছুটা উপরে শেষ হয়েছে। শুঙ্গের শীর্যভাগে মুগুরাকৃতি অংশ (club) apiculus বর্তমান। পর্বতের পাদদেশ থেকে ১৭০০মিটার উচ্চতা পর্যন্ত উন্মুক্ত বনাঞ্চলে বসবাস করতে পছন্দ করে। ভারতএ এদের মে মাসে সবচেয়ে বেশী দেখা যায়। এরা মাটির কাছ দিয়ে ঊড়ে যায়। ঘাস এবং গুল্মের উপর দিয়ে ও তাদের উপর প্রায়শই অবস্থান করে।
",কাটি ফিরকি,https://bn.wikipedia.org/wiki?curid=613923
56332,613926,"দক্ষিণ অস্ট্রেলিয়া (, সংক্ষেপে SA) হলো অস্ট্রেলিয়ার দক্ষিণের মধ্যাঞ্চল নিয়ে গঠিত বিস্তৃত একটি অঙ্গরাজ্য। অস্ট্রেলিয়ার যেসব অঞ্চল ঊষর বা অনুর্বর ভূমি নিয়ে গঠিত তার অনেকাংশ এ অঞ্চলে অবস্থিত। মোট ৯৮৩,৪৮২ বর্গ কিঃমিঃ (৩৭৯,৭২৫ বর্গ মাইল) আয়তনের এই অঙ্গরাজ্যটি অস্ট্রেলিয়ার অঙ্গরাজ্য ও অঞ্চলগুলোর মধ্যে চতুর্থ বৃহত্তম অঙ্গরাজ্য। এ অঙ্গরাজ্যে বসবাসকারী মোট জনসংখ্যার পরিমাণ ১.৭ মিলিয়ন। দেশটির অন্যান্য অঙ্গরাজ্যের তুলনায় এ অঙ্গরাজ্যে বেশিরভাগ লোকজন কেন্দ্রীয় অঞ্চলে বসবাস করে। সাউথ অস্ট্রেলিয়া অঙ্গরাজ্যের ৭৫ শতাংশের বেশি লোকজন এর রাজধানী অ্যাডিলেড এবং এর পার্শ্ববর্তী এলাকায় বসবাস করে। অন্যান্য কেন্দ্রীয় অঞ্চলে বসবাসকারী লোকসংখ্যার পরিমাণ তুলনামূলকভাবে কম। অস্ট্রেলিয়ার অন্যান্য সবকয়টি অঙ্গরাজ্যের সীমান্তগুলোর সাথে এর সংযোগ রয়েছে।
",দক্ষিণ অস্ট্রেলিয়া,https://bn.wikipedia.org/wiki?curid=613926
56333,613929,"টে একটি কৃত্রিম বুদ্ধিমত্তা সম্পন্ন চ্যাটারবট যা টুইটারে ব্যবহার হতো। এটি ২০১৬ সালের মার্চ মাসে মাইক্রোসফট কর্পোরেশন কর্তৃক তৈরি ও বের হয় আর বের হওয়ার ১৬ ঘন্টার মধ্যেই এর টুইটার একাউন্টে আজেবাজে টুইট করার কারণে বন্ধ করে দেওয়া হয়।Microsoft chatbot is taugh to swear on Twitter মাইক্রোসফট অনুসারে এটি হয়েছিল ট্রল করার কারণে যেখানে বটটিকে আক্রমণ করা হয় ও আজেবাজে টুইট করার ফাঁদে ফেলা হয়।Microsoft's Tay Tweets Antisemitic Racism টে বটটি তৈরি ও উন্নয়ন করেছিল মাইক্রোসফট রিসার্চ ও বিং এবং ইংরেজি বাক্য ""thinking about you"" এর শব্দগুলোর প্রথম অক্ষরগুলো নিয়ে এর নাম করা হয় ""টে"" (tay)। বটটি টুইটারে ২৩ মার্চ ২০১৬ তারিখে বের করা হয়। কিন্তু কিছুক্ষণ পরে ট্রলের কারণে টে বাজে টুইট শুরু করে যার ফলে বটটি অস্থায়ীভাবে বন্ধ করা হয়। টে বট পরিক্ষা করার সময় তা পুণরায় চালু হয়ে যায় ও আবার বাজে টুইট শুরু করে।Tay, Microsoft's AI program, is back online একারণে পরবর্তীতে মাইক্রোসফট বটটির কার্যক্রম পুরোপুরি বন্ধ করে দেয়। ",টে (বট),https://bn.wikipedia.org/wiki?curid=613929
56334,613944,"জাভা সাগর (, ) হলো ইন্দোনেশিয়ার সুন্ডা বালুচরের উপর অবস্থিত বিস্তীর্ণ এক অগভীর সাগর। এটি ইন্দোনেশিয়ার দ্বীপমালার মধ্যে অবস্থিত। এর উত্তরদিকে রয়েছে বোর্নিও দ্বীপ; দক্ষিণে রয়েছে জাভা দ্বীপ। সুমাত্রা দ্বীপ এর পশ্চিমদিকে অবস্থিত এবং পূর্বদিকে রয়েছে সুলাওয়েসি দ্বীপ। এর উত্তর-পশ্চিম অংশে অবস্থিত কারিমাতা প্রণালীর মাধ্যমে এটি দক্ষিণ চীন সাগরের সাথে যুক্ত হয়েছে।
",জাভা সাগর,https://bn.wikipedia.org/wiki?curid=613944
56335,613967,"ইসকন্দর গীতি 
মরহুম কবি শাহ মোহাম্মদ ইসকন্দর মিয়া রচিত মরমী সঙ্গীত । যাকে একত্রে বলা হয় ইসকন্দর গীতি
১৯৮৯ খ্রিস্টাব্দে ইসকন্দর গীতি প্রথম খণ্ড প্রকাশিত হয় ১০১টি নিয়ে । উৎসর্গ করা হয় তাঁর পিতা মরহুম আব্দুল হামিদ স্মরণে ।  ক্রমিক নম্বার অনুযায়ি গানঃ যত পাপ করেছি আমি যাগা নাই আর আলমে তবুও তুমি মায়া করোথাকো আমার ডাইনে বামে । নত শিরে করজোড়ে জোড় করিয়া দুনু হাতক্ষমা চাই সকল গোনাহওগো বন্ধু প্রাণনাথ।শোক নিশি মোর করো প্রভাত কাঁদিতেছি হরদমে । তোমার মত এত দয়ালআর কেহ নাই দুনিয়ায়নিজাম উদ্দীন হয় আউলিয়াআল্লাহ তোমার করুণায় ।নব যৌবন পায় জোলেখায় উদাই হইয়া ইউসুফের প্রেমে । আমার প্রতি দয়া কইরাবিন্দু রহতম করো দানআঁধারেতে জ্বালাও আলোওগো আল্লাহ সোবাহানতুমি রহিম তুমি রহমানকয় ইসকন্দর অধমে ।  প্রভু তুমি দয়াময়দয়াল নামের ধ্বনি শুনিসর্ব জীবে কয়দয়াল নামের ধ্বনি শুনিসর্ব জীবে কয় আদম হাওয়ার মিলন হইলোআরফাতের ময়দানেনুহ নবী বাঁচিয়া রইলঝড় মেঘ তুফানেজ্ব্লেনা খলিল আগুনেতোমার নামের জয় । ঈসাকে নিলায় উঠাইয়াআকাশও মাঝারমাছের পেটেতে ইউনুছকরিলায় উদ্ধার ।কুহেতুরে মুসা তোমারভয়ে অভয় হয় । ইউসুফের বিমাতা ভাইনিদয় হয় দশ জনকোয়াতে ফেলিয়া দিলো করিতে নিধনদমন করিলায় মরণইসকন্দরে কয় । তোমারও লাগিয়া আমিভাবতে ভাবতে পেরাশান ।আমায় একবার দেখা দিয়া শিতল করো তাপিত প্রাণ ।। মায়াতে দয়া মিশাইয়া ওগো বন্ধু বিনোদিয়া প্রাণে প্রাণে প্রাণ মিলাইয়া প্রেম তরংগে গাও হে গান ।। তুমিত দয়াল বন্ধু দাও দয়া এক বিন্দু তুমি হও ভব সিন্ধু পাপী তাপি করো ত্রাণ ।। ইসকন্দর কাংগালের বেশে পথ চাইয়া আছি বসে উদয় হও মোর হৃদ আকাশে দেখব ভরে দুই নয়ান । ওহে সর্ব শক্তিমান, রহিম ও রাহমানকরো রহম দান, অভাজন জেনে ।করো রহম দান, অভাজন জেনে তুমি অগতির গতি, তুমি বিশ্বপতিদাও মোরে শক্তি নাম জপনেকোরানে প্রমাণ, পাইনা তোমার সন্ধান আছো কোন স্থান আমি জানিনে । না জানি সাধনা না জানি ভজনাপুরাও মম কামনা কৃপারসনেপাইতে দিদার ডাকি বারে বারঘুছাও মনের অন্ধকার দরশনে । হয়েছি অন্ধ, গাই কেমনে প্রবন্ধখুলে দাও দ্বন্দ্ব প্রেম ধ্যায়ানেআমি যে পথ ভোলা তুমি দানীওয়ালাইসকন্দর পাগেলা তোমায় পাই কি গুণে । (৫) 
রসময় দয়াল বন্ধু একবার এসে দাও ধরাতোমার লাগি নিশি দিনে আমি আছি পাগল পারা। দিয়া তোমার প্রেম প্রীতিহৃদয়ে জ্বালাও বাতিওগো আমার প্রাণপতিবহাই দাও আনন্দ ধারা আর কিছু চাই না জগতে চাই তোমার স্বরূপ দেখিতেআঁধার নাশো আলোকেতেথাকতে নারি তোমায় ছাড়া । নিরধনের ধন বন্ধু রতনঅধম জেনে দাও দরশনদেখা দিয়া জূড়াও জীবনইসকন্দর কয় প্রাণ পিয়ারা । (৬) 
মক্কা মরু সাহারাতেফুটিলো এক রংগিন ফুল ফুলের গন্ধে মন আনন্দে দুনিয়া হইলো আকুল । মা আমিনার গর্ভ ধরি ধরাধামে আসিলা আকাশ জমিন রবি শশি দেখে খুশি হইলা ।উম্মতি উম্মতি কইলা কচি মুখে মধুর বুল । বিশ্ব হইতে দুর হইলো পরশে সব অন্ধকার নূরের জ্যোতি হইলো আলো কি সুন্দর রূপের বাহার ।শ্যামলিমা খেজুর শাখার বসেতে ভরিলো কূল ।। রোজ হাশরের শেষ বিচারে রসুল হবেন জামিনদার মানুষেরই বেশে এলেন মানুষকে করতে উদ্ধার ।পার করিবেন পারাপার ইসকন্দর চায় চরণ দুল ।।  (৭) 
স্থানে স্থানে আনন্দেতে পশু নাচে বনেতেদ্বীনের নবী রাসুলাল্লারজন্ম দ্বীনেতে । দু-জাহানের বাদশা নবীপাইলেন মা আমিনা বিবি পাইলেন মা আমিনা বিবি উদয় হইলেন ইসলামের রবি কোরেশ বংশেতে । কীট পতংগ তরু-লতাসেজদাতে নোয়াইল মাথা সেজদাতে নোয়াইল মাথাপুষ্প বৃষ্টি হুর ফেরেস্তাঝরলো ঝরোকা হইতে । ঘুমন্ত প্রকৃতি যতহইল সকল জাগরিতহইল সকল জাগরিতরূপে ভূবন আলোকিতআঁধার গেল দুরেতে । নদী ছুটে সাগর পানেসালাম জানায় পাখী গণেসালাম জানায় পাখী গণেইসকন্দর কয় আশা মনেচরণ ধুলা পাইতে ।
(৮) 
দ্যুলোকও হইতে আঁধার নাশিতে উদয় আরব দেশেতে উম্মতের কাণ্ডার কোলে আমিনার ও কোলে আমিনার । রাজা খসরুর রাজ প্রসাদের স্বর্ণ চূড়া ভাংগিলো পারস্যের অগ্নি কুণ্ড তৎক্ষণাৎ নিবে গেলো। বিদ্রোহিরা বারে বারে বিষাদভাবে অন্তরে দেব মুর্তি সব কাবা ঘরে । ভেঙ্গে হইলো চুরমার গগণে গগণে ছুটে হুর পরি আর ফেরেস্তা মরা বৃক্ষ তৃণ লতা শিহরে তুলে মাথা দেখে নব অতিথি চরণ চুমে প্রজাপতি উৎফুল্ল দীপ্তি নহর বয় যে সিরিয়ার । পশু পক্ষী ফুলে জলে আর স্থলে বিজনও জংগলে আনন্দ অপার ইয়া মোহাম্মদ রাসুলুল্লাহ ইসকন্দর কয় জপমালা ওরে আমার মন পাগেলা অনির্বার অনির্বার । 
পঞ্চরসে রাখাল বেশেআমিনা মায়ের কোলেদিবা নিশির মধ্য সময়জন্ম নিলেন রাসুলে । একি আপরূপ দৃশ্যমা-আমিনার ঘরেতেহাওয়া, হাজেরা-রহিমামরিয়ম শিয়রেতেঘর আলোক নূরেরই জ্যোতেবেহেশতি প্রদিপ জ্বলে । সোমবার বারো তারিখেরবিউল আউয়াল মাসেউদয় হইলেন বিশ্ব নবীখুসিতে জগত হাসে । বেহেশতেরই সুবাতাসেআনন্দিত ফুল ফলে । জলে স্থলে লতা পাতায়তৃণে আরও তোরণেপাহাড় পরবত নদী সাগরবন বিজন ও জংগলেখুশির খবর সমীরণেপৌঁছায় ঝরনা সলিলে । কূল মাখলুক আজ সেই আনন্দেহইল আত্মহারাগগণেতে ছুটা ছুটিকরিল হুর ফেরেস্তারা । ইসকন্দর কয় উজ্জ্বল ধরা আঁধারযার দুরে চলে। (১০) 
যার সনে যার হয় প্রেমের বন্ধন প্রেমে চায় না রাজা প্রজা চায়না শাহী সিংহাসন । প্রেম করিলো আদম হাওয়া দুই অঙ্গে এক অঙ্গ হইয়া-রে রসুল নাম স্মরণ করিয়া গোনাহ মাপ পাইলো দুইজন । খাদিজা রাসুলের সনে প্রেম করিলো অতি যতনে-রে ধন ও দৌলত জনে জনে করে দিলো বিতরণ । লাইলির সনে প্রেম করিয়া কয়েস গেল মজনু হইয়া-রে লাইলি লাইলি নাম জপিয়া ঘোরলো কত বন বিজন । জোলেখা ইউছুফের সনে প্রেম করলো হেরে স্বপনে-রে ইসকন্দরের প্রেম হইল না বৃথা যায় মানব জীবন । আমার পিরিত করা হইলো নাপিরিতে আমারে চাইল নাআশা ছিলো প্রেম করিয়া পাইব মনে সান্তনা । ফরহাদ শিরিরও কারণগিরি পথ করিলো খননচিন্তামণি বিল্বমংগলপ্রেম করিলো দুইজনা । পিরিত করলো শাহ জাহানতাজ মহল করিলো নির্মাণআগ্রায় তার আছে প্রমাণমমতাজ মহলখানা । কৃঞ্চপ্রেমে ব্রজ গোপিরহিয়াছে ভাবে ডোবিইসকন্দর কয় প্রেম ছবিহৃদে আঁকা হলনা । (১২) 
প্রেম করো মন করিয়া যতননবীর সনে করো পিরিতথাকিতে নব যৌবন । দয়াল নবী দয়া করেপার করিবেন পারাপারেনিরালা বসিয়া ঘরেনবী নাম কর জপন । ঈসা মুসা নুহ নবীপ্রেম করিলা ইউনুছ নবী-রেপ্রেম করিয়া আইয়ুব নবীপূর্ণ পায় রাজ সিংহাসন । প্রেম করিলা ওয়ায়েজ করোনিজগতে রয় প্রেমের ধ্বনি-রেইসকন্দর তুই প্রেমের খনিখুজলে না থাকতে জীবন ।  (১৩) বন্ধুরে- থাকো দুরে দুরে না জানি কোন ডরে ।কেনো এত ভয় পাইয়াছো তোমারই অন্তরে । বন্ধুরে-আমার বাড়ির উপর দিয়া করো আনাগোনা ।ডাকলে তুমি কওনা কথা নোয়াইয়া রাখো মাথা কাঁদাও দুঃখিনিরে । বন্ধুরে- ভয়েতে অভয় করিয়া কাছেতে দাঁড়াইয়া । ইসকন্দরে কয় কাতরে কাঁদাইয় না আর আমারে ডাকরে নাম ধরে । (১৪) 
থাকতে জীবন একবার দাও ধরা প্রাণের বন্ধুরে। থাকতে জীবন একবার দাও ধরা বন্ধুরে- পড়িয়া তোমার প্রেমের ফান্দেপ্রাণ পাখি মোর সদায় কাঁন্দেদিবা নিশী নয়ানে বয় ধারা।দিয়া তোমার প্রেম ভিক্ষাপ্রাণটি আমার করো রক্ষা নইলে কোন দিন প্রাণে যাবো মারা। বন্ধুরে- মন প্রাণ করিয়া চুরি কেন গেলায় আমায় ছাড়ি প্রেমানলে পুড়িয়া আংগারা ।দয়া কর প্রাণ বন্ধু দান করিয়া রহম বিন্ধু বারণ কর অনলেতে পুড়া। বন্ধুরে- পিপাসী চাতকের মত কান্দি আমি অবিরত কত রই আর তুমি বন্ধু ছাড়া । পাগল ইসকন্দরে বলে এই বুঝি ছিল কপালে আশার ঘর হইল আন্ধারা ।  সখিগো প্রেম জ্বালা আর সইব কত দিন আগেত না জানতাম আমি প্রাণ বন্ধু হইবে কঠিন প্রেম করে নিঠুরের সনেকাঁদতে হলো নিশী দিনে গো । আহার নিদ্রা লয় না মনেঘটিল মরণের চিন । শুকাইল প্রেম যমুনা জ্ঞান বাতাসে ঢেউ খেলেনা গো।যেমন, জলে ভাসা ফেনা একা ঘুরি রাত্র দিন । চঞ্চল মনুরা পাখিকোন সময়ে দিবে লোকি গো ।বুঝাইলে না বুঝে সখি ইসকন্দরের তনু ক্ষীণ । প্রাণ বন্ধু কালিয়া পিরিতি করিয়াছাড়িয়া গেল সই কোনবা দেশে ।ছাড়িয়া গেল সই কোনবা দেশে । জানতাম যদি যাবে ছাড়িমন প্রাণ করিয়া চুরিবংশীধারি আমায় ভালবেসে ।যাইতে নাহি দিতামছাপাইয়া রাখিতাম কবরি বাঁধিতাম মাথার কেশে । আপন ভেবে জীবন যৌবন তার চরণে করে সর্মপণদেহ মন বিলাইলাম উল্লাসে ।সকল আশায় দিল চাইআমি এখন কার কাছে যাইদাঁড়াইব আর যাইয়া কার পাশে । জানি না বন্ধের মন বাসনা কেন করলো এই ছলনাসইতে নারি যাতনা, প্রাণে ধসে । ইসকন্দর কয় দেয়না ধরাআমি তার পিরিতের মরাজীবন সারা বন্ধু আসার আশে ।
সখীগো- বন্ধুর লাইগ্যাআমার পরান যায় ।না জানি কই ভুলে রইল আমি মরি তার ব্যথায়। বন্ধুর লাইগ্যা আমার পরান যায় । কেন হইল পরবাসিআমার, গলে দিয়া প্রেমের ফাঁসিগো ।জগতে করলো আমায় দোষিলোকে কত মন্দ গায় । জানতা যদি যাবে ছাড়িমন প্রাণ করিয়া চুরিগো । তবে কি আর পিরিত করি সব দিতাম সঁপে তাহায় । শুনো শুনো সখি তোরাএনে দেখা মনচূরা গো । নইলে প্রাণে যাব মারা কয় ইসকন্দর পাগেলায় । 
ইসকন্দর গীতি প্রথম খণ্ড
",ইসকন্দর গীতি প্রথম খণ্ড,https://bn.wikipedia.org/wiki?curid=613967
56336,613968,"আব্বাছিয়া উচ্চ বিদ্যালয় নেত্রকোনা জেলা সদরে অবস্থিত একটি মাধ্যমিক বিদ্যালয়। স্কুলটি নেত্রকোনা-কেন্দুয়া সড়কের পশ্চিমে এবং ৭নং কাইলাটি ইউনিয়ন পরিষদের দক্ষিণ পার্শে বালুয়াকান্দা বাজারে অবস্থিত। নেত্রকোনা উপজেলা পরিষদ থেকে এর দূরত্ব ৩ কিলোমিটার(দক্ষিণ দিকে)। বর্তমানে স্কুলটিতে ১০৬০ জন শিক্ষার্থী অধয়নরত রয়েছে। আব্বাছিয়া উচ্চ বিদ্য়ালয় নেত্রকোনা সদর উপজেলার একটি অন্যতম প্রাচীন একটি বিদ্যালয়। ১৯৬০ সালে তৎকালীন সংসদ সদস্য হাজী মুহাম্মদ আবু আব্বাছ স্থানীয় লোকজনের সহযোগীতায় বিদ্যালয়টি প্রতিষ্টা করেন। কাল পরিক্রমায় বিদ্যালয়টি বর্তমান অবস্থানে এসে পৌঁছেছে। 
 বিদ্যালয়ে পাঠদান কার্যক্রমে বাংলাদেশ জাতীয় পাঠ্যপুস্তক ও শিক্ষাক্রম বোর্ড কর্তৃক প্রণীত নীতিমালা অনুসরণ করা হয়। স্কুলটিতে শুধুমাত্র বাংলা মাধ্যমে পাঠদান করা হয় এবং ষষ্ট থেকে অষ্টম শ্রেণী পর্যন্ত একই পধ্যতিতে পাঠদান সম্পন হয়। নবম ও দশম শ্রেনীতে মানবিক, ব্যবসায় শিক্ষা ও বিজ্ঞান এই তিন অনুষদের সিলেবাস অনুযায়ী পাঠদান করা হয়।
সকল শিক্ষার্থীকে স্কুল ইউনিফর্ম পরিধান করতে হয়। বিদ্যালয়টিতে দুইটি প্রধান ভবন ও একটি সম্প্রসারিত ভবন রয়েছে। পূর্বপার্শে অবস্থিত একটি দ্বিতল ভবন ও তার ঠিক পেছনেই রয়েছে পশ্চিম ভবন। সম্পসারিত ভবনটি দক্ষিণ পার্শে অবস্থিত।
স্কুলের মোট শিক্ষক ১৭ জন। স্কুল পরিচালনা কমিটি স্কুলটি পরিচালনা করেন। 
",আব্বাছিয়া উচ্চ বিদ্যালয়,https://bn.wikipedia.org/wiki?curid=613968
56337,613971,"১৮ ডিসেম্বর, ২০১৭ সালে মার্কিন যুক্তরাষ্ট্রের রাজধানী শহর ওয়াশিংটনের, ডুপয়েন্টের কাছাকাছি অ্যামট্রাক ক্যাসকেট প্যাসেঞ্জার ট্রেন ৫০১ লাইনচুত্য হয়। এটি ওয়াশিংটনের টাকোমার, দক্ষিণে নির্মিত একটি নতুন উদ্বোধনী যাত্রী রেল পথ, পয়েন্ট ডিফেন্স বাইপাসের দক্ষিণ-পশ্চিমে ছিল। ক্যাসকেড দ্বারা ব্যবহৃত পূর্বের রুটের তুলনায় বাইপাস দ্রুত গতির এবং কম সময়ে ভ্রমণের জন্য ডিজাইন করা হয়েছিল। ইন্টারস্টেট ৫ (আই -৫) উপর একটি রেলপথ সেতু অতিক্রম করার সময় ট্রেন এর চৌদ্দটি বগির মধ্যে ১৩ টি লাইনচুত্য হয়। দক্ষিণ-পশ্চিমাঞ্চলীয় আই -৫-তে বেশ কয়েকটি গাড়ি চূর্ণবিচূর্ণ হয়েছে এবং ট্রেনের কমপক্ষে তিনজন মানুষ মারা গেছেন। ট্রেনটি পুরাতন রুটের সাথে নতুন রুটে একত্রিত হওয়ার সল্প দূরত্ব আগে দুর্ঘটনার কবলে পরে এবং লাইনচুত্য হয়।
পয়েন্ট ডিফায়েন্স বাইপাস ২০১০ থেকে ২০১৭ সালে নিসকুয়ালি নদী এবং টাকোমা মধ্যে পুগেট সাউন্ড বরাবর বিএনএসএফ মূল লাইন জন্য প্রতিস্থাপক বা বাইপাস হিসাবে নির্মিত হয়েছিল। $১৮১ মিলিয়ন খরচ করে বাইপাসটি, অভ্যন্তরীণ রুট যা আই-৫ অনুসরণ করে, ওয়াশিংটন স্টেট ডিপার্টমেন্ট অব ট্রান্সপোর্টেশন (WSDOT) দ্বারা সাউন্ড ট্রানজিট, আঞ্চলিক ট্রানজিট অথরিটির মালিকানাধীন রাস্তায় নির্মিত হয়েছিল।  অ্যামট্রাক ক্যাসকেড পরিষেবাটি একটি চুক্তি অপারেটর হিসাবে অ্যামট্রাক সঙ্গে, ওয়াশিংটন স্টেট এবং পরিবহন ওরেগন ডিপার্টমেন্টের একটি যৌথ প্রচেষ্টা।  ১৮ ডিসেম্বর লাইনচ্যুত হওয়ার পর, নির্বাচিত কর্মকর্তারা বাইপাস রেল পথের নিরাপত্তা নিয়ে প্রশ্ন তুলেছিলেন। 
",২০১৭ ওয়াশিংটন রেল দুর্ঘটনা,https://bn.wikipedia.org/wiki?curid=613971
56338,613982,"শামসুদ্দীন আবি আব্দিল্লাহ মুহাম্মাদ ইবনে আহমাদ ইবনে আব্দুল হাদি আল-মাকদিসি আল-হাম্বালী রহঃ () ইবনে আব্দুল হাদি নামে সমাধিক পরিচিত (দামেস্ক, ১৩০৫ (৭০৫ হিজরি) - ১৩৪৩ (৭৪৪ হিজরি))Ibn Kathir's Al-Bidaya wa al-Nihaya, Chapter Year 744, 10/14. লেভান্টের একজন প্রসিদ্ধ মুহাদ্দিস এবং হাম্বলী বিদ্বান ছিলেন। তার সবচেয়ে বড় পরিচয় হচ্ছে তিনি ছিলেন তৎকালীন কালের ইসলামী জ্ঞান বিজ্ঞানের সকল শাস্ত্রের মনীষী ""মুজাদ্দিদ"" ইবনে তাইমিয়াহ রহঃ এর ছাত্র। ইবনে আব্দুল হাদি নামের আরও একজন বিদ্বান ছিলেন, তারা দু'জনই এসেছিলেন একই পরিবার থেকে, তার নাম ছিল ইউসুফ বিন আব্দুল হাদি (মৃত্যু ৯০৯ হিজরি)। ",ইবনে আব্দুল হাদি,https://bn.wikipedia.org/wiki?curid=613982
56339,613985,"ভারতের বিভিন্ন অংশে মাতৃভাষার অধিকার আদায়ে বাঙালি জনগোষ্ঠী বিভিন্ন সময়ে আন্দোলন শুরু করে। অবিভক্ত ভারতে ১৯১২ সালে মানভূম জেলাকে ভারতের বিহার ও ওড়িশার সাথে যুক্ত করা হয়। সে সময় মানভূমবাসী তাদের জেলাকে বাংলার সাথে যুক্ত করার দাবিতে আন্দোলন শুরু করে। বাংলার সাথে যুক্ত হওয়ার এ আন্দোলন থেকেই মানভূমে ভাষা দাবিও যুক্ত হয়। সে সময় যে আন্দোলনের সূত্রপাত হয়েছিল তা ১৯৫৬ সালে সাময়িক ভাবে নতুন জেলা গঠনের মাধ্যমে সেই আন্দোলনের আন্দোলনকারীদের দাবি মিটে গেলেও ভারতের অন্যান্য প্রদেশে বাংলা ভাষা আন্দোলন আজও বিদ্যমান। ভারতের বাংলা ভাষা আন্দোলনের ইতিহাস ঘেঁটে দেখলে মানভূম ও আসামের নাম প্রথম উঠে আসে। এছাড়াও ঝাড়খন্ড, বিহার, ছত্রিশগড়, কর্ণাটক ও দিল্লিতে বাঙালি মাতৃভাষার দাবিতে লড়াই করছে। ১৯৪৭ সালে বৃটিশ ভারত দ্বিখণ্ডিত হয়ে ভারত ও পাকিস্তান তৈরি হয়। মুসলিম অধ্যুষিত পূর্ব বাংলা পাকিস্তানে এবং হিন্দু অধ্যুষিত পশ্চিম বাংলা ভারতে যোগ দেয়। পশ্চিম বাংলা থেকে বাঙালি মুসলমানেরা তদানীন্তন পাকিস্তান তথা অধুনা বাংলাদেশে এবং বাঙালি হিন্দু পূর্ব বাংলা থেকে ভারতে চলে আসে। পূর্ববঙ্গ থেকে আসা উদ্বাস্তু ও ছিন্নমূল এই সব হিন্দু বাঙালিরা ভারতের বিভিন্ন রাজ্যে আশ্রয় নেন। ভারতের বাঙালি রাজ্য পশ্চিমবঙ্গ ছাড়াও অন্যান্য অবাঙালী জনজাতি অধ্যুষিত রাজ্যে তাঁদের পুনর্বাসন দেওয়া হয়। ছত্রিশগড় ,ওড়িশার দণ্ডকারণ্য, মহারাষ্ট্র কর্ণাটক এই রাজ্য গুলির মধ্যে অন্যতম। পুনর্বাসিত এই সকল হিন্দু বাঙালিরা অবাঙালী অধ্যুষিত এই সকল রাজ্যে বৈষম্যের স্বীকার হয় এবং মাতৃভাষা বাংলার পঠনপাঠন ও সরকারি মর্যাদার দাবিতে আন্দোলনে নামেন। আসামের বরাক উপত্যকার বাংলা ভাষা আন্দোলন ছিল আসাম সরকারের অসমীয়া ভাষাকে রাজ্যের একমাত্র দাপ্তরিক ভাষা করার সিদ্ধান্তের বিরুদ্ধে প্রতিবাদ, যদিও জনসংখ্যার এক উল্লেখযোগ্য অংশ ছিল বাংলাভাষী। বরাক উপত্যকায়, বাংলাভাষী জনসংখ্যা সংখ্যাগরিষ্ঠ। প্রধান ঘটনাটি ১৯৬১ সালের ১৯ মে ঘটে, সেদিন ১১ জন প্রতিবাদীকে শিলচরে প্রাদেশিক পুলিশ হত্যা করে। Choudhuri, Arjun. ""Bhasha Shahid Divas"". We The People, Barak Valley. Retrieved 23 May 2013. ১০ অক্টোবর, ১৯৬০ সালের সেই সময়ের অসমের মুখ্যমন্ত্রী বিমলা প্রসাদ চলিহা অসমীয়াকে আসামের একমাত্র সরকারী ভাষা হিসাবে স্বীকৃতি দেয়ার প্রস্তাব উত্থাপন করেন। উত্তর করিমগঞ্জ-এর বিধায়ক রনেন্দ্র মোহন দাস এই প্রস্তাবের তীব্র বিরোধিতা করেছিলেন। কিন্তু ২৪ অক্টোবর প্রস্তাবটি বিধানসভায় গৃহীত হয়। ১৯৬১ সালে ১৯ মে' তে শিলচর, করিমগঞ্জ ও হাইলাকান্দিতে হরতাল ও পিকেটিং আরম্ভ হ'ল। করিমগঞ্জে আন্দোলনকারীরা সরকারী কার্যালয়, রেলওয়ে ষ্টেশন, কোর্ট ইত্যাদিতে পিকেটিং করেছিলেন। শিলচরে তাঁরা রেলওয়ে স্টেশনে করেছিলেন। ওই দিন ২:৩৫ নাগাদ স্টেশনের সুরক্ষায় থাকা প্যারামিলিটারী বাহিনী আন্দোলনকারীদেরকে বন্দুক ও লাঠি দিয়ে মারতে শুরু করে। এরপর সাত মিনিটের ভিতর তাঁরা ১৭ রাউণ্ড গুলি আন্দোলনকারীদের লক্ষ্য করে চালায়। ১২ জন লোকের দেহে গুলি লেগেছিল। তাঁদের মধ্যে ন'জন সেদিনই নিহত হয়েছিল। দু'জন পরে মারা যান । ২০ মে তে শিলচরের লোকজন শহীদদের শবদেহ নিয়ে প্রতিবাদ সাব্যস্ত করেছিলেন।
এই ঘটনার পর অসম সরকার বরাক উপত্যকায় বাংলাকে সরকারী ভাষা হিসাবে ঘোষণা করতে বাধ্য হয়।
১৯৪৭ এর দেশ ভাগের পর পূর্ব বাংলার হিন্দু উদ্বাস্তুদের দণ্ডকারণ্য প্রকল্পের মাধ্যমে ১৩২ টি গ্রামে পুনর্বাসন দেওয়া হয়, যার মধ্যে ৩৩ টি গ্রামই পখাঞ্জুরে অবস্থিত। পরবর্তী কালে বাঙালিদের বাংলায় পঠনপাঠন, প্রাথমিক ও মাধ্যমিক শিক্ষার ব্যবস্থা করা হয়। কিন্তু, দণ্ডকারণ্য প্রজেক্ট বন্ধ হলে ছত্রিশগড় সরকার পরে বাংলায় শিক্ষার ব্যবস্থা বন্ধ করে দেন। বাংলা মাধ্যম বিদ্যালয় গুলিকে হিন্দি মাধ্যমে রূপান্তর করা হয়। সামান্য কিছু বাংলা মাধ্যম বিদ্যালয় থাকলেও সেখানে বাংলা মাধ্যম পুস্তক সরবরাহ করা হয় নি। বাঙালি পড়ুয়ারা বৈষম্যের মুখোমুখি হয়। পড়ুয়ারা বিক্ষোভ দেখাতে শুরু করেন। পরে নিখিল ভারত বাঙালি উদ্বাস্তু সমিতির নেতৃত্বে আন্দোলনের রূপ ধারণ করে বাংলা মাধ্যম বিদ্যালয়, প্রাথমিক ও মাধ্যমিক স্তরে বাংলায় পঠনপাঠন এবং সরকারি কাজে বাংলা ব্যবহারের দাবিতে আন্দোলন চলতে থাকে। ছত্রিশগড়ের পখাঞ্জুর থেকে শুরু করে রাজধানী দিল্লিতে তাঁরা বিক্ষোভ দেখাতে থাকেন। সাময়িক কিছু সমস্যার সমাধান হলেও বাকি দাবিতে সংগ্রামকারীরা আজও আন্দোলনরত। পূর্ববঙ্গের উদ্বাস্তু হিন্দুদের এক অংশ দক্ষিণাত্যের কর্ণাটক রাজ্যের মুলত রাইচুর জেলার বিভিন্ন গ্রামে আশ্রয় নেয়। সেখানের বাঙালি পড়ুয়াদের বাংলায় পাঠনপাঠনের কোনো ব্যবস্থা ছিল না। বাংলা মাধ্যমের দাবিতে ও বাংলা ভাষাকে পাঠ্য বিষয় হিসেবে গ্রহণ করার জন্য কর্ণাটকের বাঙালিরা আন্দোলন করেছিল। তাঁদের আন্দোলনের দাবি মেনে নিয়ে বাঙালি অধ্যুষিত গ্রাম গুলিতে বাংলা পঠনপাঠনের ব্যবস্থা করে কর্ণাটক সরকারhttp://www.prothomalo.com/amp/international/article/3856কর্ণাটকে-রাজ্যভাষার-মর্যাদা-পেল‘বাংলা’। বাঙালিদের আন্দোলনে বাংলাকে কর্ণাটকের দ্বিতীয় ভাষার স্বীকৃতি দেয় কর্ণাটক সরকার। ভারত সরকার তৎকালীন বিহার রাজ্যের মানভূম জেলায় বসবাসকারী বাংলাভাষী মানুষদের মধ্যে জোর করে হিন্দী ভাষা চাপিয়ে দিতে গেলে তাঁরা বাংলা ভাষার জন্য এই আন্দোলন করে পশ্চিমবঙ্গ রাজ্যে নতুন জেলা তৈরী করতে সরকারকে বাধ্য করেন। ১৯৫৬ সালের আগে পুরুলিয়া বিহারের অন্তর্ভুক্ত ছিল। রাজনৈতিক ভাবে বিহারের স্কুল-কলেজ-সরকারি দপ্তরে হিন্দি চাপিয়ে দেওয়ার চেষ্টা করা হয়। সেই সময় জাতীয় কংগ্রেসের মাধ্যমে আন্দোলন করার চেষ্টা করা হয়; কিন্তু, বাংলা ভাষার দাবি প্রতিষ্ঠিত না হওয়ায় অবশেষে পুরুলিয়া কোর্টের আইনজীবী রজনীকান্ত সরকার, শরৎচন্দ্র সেন এবং গুণেন্দ্রনাথ রায় জাতীয় কংগ্রেস ত্যাগ করে জাতীয়তাবাদী আঞ্চলিক দল লোকসেবক সঙ্ঘ গড়ে তোলেন। বাংলা ভাষার মর্যাদা রক্ষার লড়াইয়ে তাঁদের সুদৃঢ় আন্দোলন করেন। ১৯৪৮ থেকে ১৯৫৬ এই আন্দোলন তীব্র ভাবে প্রতিভাত হয়। ঝাড়খন্ড পশ্চিমবঙ্গের শুধু প্রতিবেশী রাজ্যেই নয়, প্রাচীন বঙ্গ এর পশ্চিম অংশ রাঢ় অঞ্চলের অংশ বিশেষ এই রাজ্যে অন্তর্ভুক্ত হয়েছে। এই রাজ্যের একাধিক জেলায় বাঙালি সংখ্যা গরিষ্ঠ হওয়া সত্ত্বেও জেলাগুলি পশ্চিমবঙ্গে অন্তর্ভুক্ত হয় নি। বর্তমানে ঝাড়খন্ডের জনসংখ্যার ৪২% বাঙালি, যা একক ভাবে ওই রাজ্যের বৃহত্তম জাতি। এছাড়াও বাংলা ঝাড়খন্ডের বাঙালি ও উপজাতিদের (এদের মুলনিবাসী বাঙালি বলা হয়) সংযোগকারী ভাষা। কিন্তু, হিন্দি ইংরেজি ও উর্দু এই রাজ্যের প্রধান সরকারি ভাষার মর্যাদা পেলেও বাংলা আজও প্রধান সরকারি ভাষার মর্যাদা পায় নি। ঝাড়খন্ডের একাধিক বাঙালি সংগঠন ও উপজাতি সংগঠন বাংলাকে প্রধান সরকারি ভাষা ঘোষণার দাবিতে দীর্ঘদিন সাংগ্রামরত। ঝড়খণ্ডে বাঙালিদের আন্দোলনের চাপে ২০১০ সালে বাংলাকে এই রাজ্যের দ্বিতীয় সরকারি ভাষা হিসেবে ঘোষণা করা হলেও, তা কার্যকরী হয় নি। এছাড়াও বাঙ্গালা ভাষী পড়ুয়ারা বঞ্চনার স্বীকার হয়েছে, বাংলা মাধ্যম বিদ্যালয় গুলিকে হিন্দি মাধ্যমে রূপান্তর করা হয়েছে। ১৯৪৭ এর ভারত ভাগ ও ১৯৭১ এর পূর্ব পাকিস্তানের স্বাধীনতা সংগ্রামের সময় পূর্ববঙ্গের উদ্বাস্তু হিন্দুরা ভারতেও রাজধানী দিল্লিতে আশ্রয় নিয়েছিলো। এই সময় দিল্লিতে তাঁদের মূল বাসভূমি ছিল চিত্তরঞ্জন পার্ক। এছাড়াও বিভিন্ন সময় পশ্চিমবঙ্গ, ত্রিপুরা, আসাম ও ভারতের অন্যান্য বাঙালি অধ্যুষিত রাজ্য থেকে বাঙালিরা দিল্লিতে আসায় পাঞ্জাবীদের পর বাঙালিই দিল্লির দ্বিতীয় বৃহত্তম সংখ্যালঘু জাতি। ভারতের জনগণ অনুযায়ী দিল্লিতে আনুমানিক ২৫ লক্ষ বাঙালির বাস।কিন্তু, সেখানেও বাঙালিরা বৈষম্যের স্বীকার। দিল্লিতে অন্যান্য ভাষার নিজস্ব একাডেমি থাকলেও বাংলা ভাষা একাডেমি নেই। বাঙালি পড়ুয়াদের জন্য বাংলা মাধ্যম বিদ্যালয় নগণ্য। কাজেই দিল্লির বাঙালিরা ভাষার অধিকারের দাবিতে আন্দোলনরত। বাঙালিদের আন্দোলনের জেরে বর্তমানে দিল্লিতে একটি বাংলা একাডেমি প্রতিষ্ঠার প্রচেষ্টা চলছে। ২০১৮ সালের সেপ্টেম্বর মাসে পশ্চিমবঙ্গের উত্তর দিনাজপুরের ইসলামপুরের দাঁড়িভীট বিদ্যালয়ে বাংলা ভাষার শিক্ষকের দাবিতে আন্দোলন শুরু হয়। ছাত্রদের দাবি বাংলার শিক্ষক না থাকা সত্ত্বেও বাংলা ভাষার জন্য শিক্ষক নিয়োগ না করে উর্দুভাষায় শিক্ষক নিয়োগের প্রতিবাদে ছাত্র আন্দোলন শুরু হয়। বাঙালি জাতির উপর এহেন অন্যায়ের প্রতিবাদে মাতৃভাষাপ্রেমী বিদ্যালয়ের বাঙালি ছাত্রছাত্রী, প্রাক্তন ছাত্রছাত্রী, গ্রামের অন্যান্য তরুণ-তরুণী ও অভিভাবকমণ্ডলী সম্মিলিতভাবে আন্দোলন করেন। ২০১৮ সালের ২০ সেপ্টেম্বর পুলিশ আন্দোলনকারীদের উপর লাঠিচার্জ করে ও গুলি চালায়। এতে আন্দোলনকারী রাজেশ সরকারের ও তাপস বর্মণের মৃত্যু হয়। এছাড়া দশম শ্রেণির ছাত্র বিপ্লব সরকার গুলিবিদ্ধ হয়। তার পায়ে গুলি লাগে।
",ভারতে বাংলা ভাষা আন্দোলন,https://bn.wikipedia.org/wiki?curid=613985
56340,614005,"সিলেটি বলতে বোঝানো হতে পারে -
",সিলেটি (দ্ব্যর্থতা নিরসন),https://bn.wikipedia.org/wiki?curid=614005
56341,614012,বট একটি উদ্ভিদের প্রজাতি। বট দ্বারা আরও বোঝানো হতে পার:  ,বট (দ্ব্যর্থতা নিরসন),https://bn.wikipedia.org/wiki?curid=614012
56342,614014,"ইমাম আল-মুযানী রহঃ (আবু ইব্রাহিম ইসমা'ইল ইবনে ইয়াহইয়া আল-মুযানী) একজন প্রসিদ্ধ ইসলামী আইনবিদ এবং ধর্মতত্ত্বের পণ্ডিত ছিলেন। শাফি'ঈ ফিকহের একজন নেতৃস্থানীয় স্কলার ছিলেন। তিনি ছিলেন কায়রোর অধিবাসী। ইমাম শাফি'ঈ রহঃ এর খুব কাছের ছাত্র ছিলেন তিনি। তাকে যেসব উপাধিতে ডাকা হয় সেগুলো হচ্ছে, আল-ইমাম, আল-'আল্লামাহ, ফাকিহুল মিল্লাহ এবং 'আলাম আয-যাহেদ। তিনি বিশেষ পারদর্শী ছিলেন বিচারিক রায় সংক্রান্ত বিদ্যায় এবং তাকে ইমাম শাফি'ঈ রহঃ এর (আইনবিজ্ঞানের) উত্তরাধিকারী হিসেবে বিবেচনা করা হয়ে থাকে। ইমাম শাফি'ঈ রহঃ তার ব্যাপারে বলেন, ""আল-মুযানী হচ্ছে আমার ফিকহী ধারার পতাকা-বাহক""। তিনি কঠিন ভাবে দুনিয়াবিরাগী এক দীর্ঘ জীবন অতিবাহিত করবার পর ৮৯ বছর বয়সে ২৬৪ হিজরির ২৪ রামাদান তারিখে মৃত্যুকে আলিঙ্গন করেন। তাকে ইমাম শাফি'ঈ রহঃ এর পাশে সমাহিত করা হয়। তিনি আমাদের জন্য রেখে গেছেন বহু গুরুত্বপূর্ণ কাজ, তার বিখ্যাত কাজগুলোর মধ্যে উল্লেখযোগ্য হচ্ছে, ইমাম শাফি'ঈ রহঃ রচিত কিতাবুল উম্ম এর সংক্ষেপকরণ, ধর্মতত্ত্বের ওপর রচনা করেছেন শারহুস সুন্নাহ, যা সুন্নাহ অনুসরণকারীদের জন্য বিশেষ গুরুত্বপূর্ণ। তার অন্যান্য গুরুত্বপূর্ণ কাজগুলো হচ্ছে, আল জামি'উল কাবীর, আল-সাগীর, আল-মানসুর, আল-তারগীব ফিল 'ইল্ম, আল-মাসা'ইল আল-মু'তাবারা, এবং আল-ওয়াসা'ইক। তিনি সুপরিচিত তার বিখ্যাত কিছু তর্ক-বিতর্কের জন্য, যেগুলো আইনবিদ্যাকে কেন্দ্র করে হয়েছিল, তার বেশিরভাগ ডিবেট ছিল হানাফি আইনবিদদের সাথে। তিনি ছিলেন হানাফি ফিকহের অন্যতম শ্রেষ্ঠ স্কলার আবু জাফর আত-তাহাবী রহঃ এর চাচা।
",ইমাম আল-মুযানী,https://bn.wikipedia.org/wiki?curid=614014
56343,614015,"২০১৭ সালের ৩ জানুয়ারি ভারতের রাজ্য ত্রিপুরার উত্তর-পূর্বাঞ্চলীয় আম্বাসার পূর্ব দিকে একটি ৫.৭ মাত্রার ভূমিকম্প আঘাত হানে, যার সর্বোচ্চ মাত্রা ছিল ৬-৭ রিখটার স্কেল। এটা স্থানীয় সময় বিকেল ২:৩৯টায় (০৯:০৯ ইউটিসি) আঘাত হানে, এবং এটার কেন্দ্র একটি বিচ্ছিন্ন এলাকায় ছিল। এটির গভিরতা ৩২.০ কিলোমিটার বলে নিরূপণ করা হয়। ভারতে ১জন মারা যায় এবং আরো ৫জন আহত হয়। ধলাই জেলায় ভূমিধ্বসে কমপক্ষে ৫০টি বাড়িঘর ক্ষতিগ্রস্থ হয়, যখন গাছ পড়ে রাস্তাগুলো অচল হয়ে পড়ে। ত্রিপুরা রাজ্যের দুর্যোগ ব্যবস্থাপনা কর্তৃপক্ষের বরাত অনুযায়ী, ত্রিপুরার ধলাই এবং উনাকটি জেলার কমপক্ষে ৬,৭২৭টি বাসাবাড়ি ক্ষয়ক্ষতির সম্মুখীন হয়। কলকাতা সহ উত্তর পূর্বাঞ্চলীয় ভারতের অনেক জায়গা থেকেও ভূকম্পন বোঝা যায়। পার্শ্ববর্তী বাংলাদেশেও এই ভূকম্পন অনুভূত হয়, যেখানে দুই জন লোক মৃত্যুবরণ করে এবং তিনজন আহত হয়। এই ভূমিকম্পের ফলে ত্রিপুরার মনু নদীর তীরে এবং বাংলদেশ সংলগ্ন ধলাই নদীতে ভুমিক্ষয় হয়, বিশেষত কমলগঞ্জ এলাকায়।
",২০১৭ ত্রিপুরা ভূমিকম্প,https://bn.wikipedia.org/wiki?curid=614015
56344,614021,"উলানিয়া জমিদার বাড়ি বাংলাদেশের বরিশাল বিভাগের বরিশাল জেলার অন্তর্ভূক্ত মেহেন্দিগঞ্জ উপজেলার উলানিয়া গ্রামে অবস্থিত এক চৌধুরী বাড়ি যা জমিদার বাড়ি হিসেবে পরিচিত। মেহেন্দিগঞ্জ উপজেলার কয়েকটি গ্রামের মধ্যে একটি গ্রামের নাম হলো উলানিয়া গ্রাম। এখানে ইতিহাসের সাক্ষী হয়ে দাড়িয়ে আছে এক ঐতিহ্যবাহী জমিদার বাড়ি। যা আনুমানিক ১৫০০ শতাব্দীতে প্রতিষ্ঠিত হয়েছিল। এই জমিদার বাড়ির বংশের প্রতিষ্ঠাতা ছিলেন সুবেদা হানিফ। ইনি ভারতীয় বংশধর ছিলেন না। ইনার পূর্ব পুরুষরা ছিলেন পারস্যের। সুবেদার হানিফ সৈনিক পদে চাকরি করতেন। এই মেহেন্দিগঞ্জ উপজেলায় তখন ওলন্দাজ দস্যু দল, মগ ও ফিরিঙ্গিদের অত্যাচারে জর্জরিত ছিল। যা সাধারণ মানুষকে অতিষ্ঠ করে তোলে। তখন সুবেদার হানিফের উপর দ্বায়িত্ব আসে এদেরকে প্রতিহিত করার। তখন তিনি শক্ত হাতে তাদেরকে দমন করেন এবং এখানে বসতি স্থাপন করেন। পরবর্তীতে তার বংশধররা এখানকার জমিদার হন। এইভাবেই এই জমিদার বাড়িটি প্রতিষ্ঠিত হয়। উলানিয়া জমিদার বাড়ি - বরিশাল জেলা তথ্য বাতায়ন ",উলানিয়া জমিদার বাড়ি,https://bn.wikipedia.org/wiki?curid=614021
56345,614041,"চরহোগলা জমিদার বাড়ি বাংলাদেশের বরিশাল বিভাগের বরিশাল জেলার অন্তর্গত মেহেন্দিগঞ্জ উপজেলার এক ঐতিহাসিক জমিদার বাড়ি। প্রায় দুইশত পঞ্চাশ বছর আগে বরিশাল জেলার মেহেন্দিগঞ্জ উপজেলার চরহোগলা গ্রামে একশত একর জমিতে এই জমিদার বাড়িটি প্রতিষ্ঠিত হয়। চরহোগলা জমিদার বাড়ির প্রথম পুরুষ হলো ""বুধাই শরিফ"" তার ছেলে ""পাঞ্চু শরিফ"" ওরফে ""গোপাল সিকদার""। পাঞ্চু শরিফ বা গোপাল সিকদারের ছয় ছেলে দু' মেয়ে ছিল। এদের মধ্যে আব্দুল করিম চৌধুরী (ভেলু মিয়া), জালাল উদ্দিন আহমেদ চৌধুরী (কালা মিয়া), আব্দুল হামিদ চৌধুরী (সোনা মিয়া) ও তার পুত্র আবুল জমিল শামসুল হামিদ চৌধুরী (আকা মিয়া) এই জমিদার বাড়িটির প্রতিষ্ঠাতা। মরহুম জালাল উদ্দিন চৌধুরী কালা মিয়ার নামানুসারে স্থানীয় লোকদের কাছে এই জমিদার বাড়িটি কালামিয়া জমিদার বাড়ি নামে পরিচিত। চরহোগলা কালামিয়া জমিদার বাড়ি - মেহেন্দিগঞ্জ উপজেলা তথ্য বাতায়ন ",চরহোগলা জমিদার বাড়ি,https://bn.wikipedia.org/wiki?curid=614041
56346,614053,"পল অ্যান্ড্রু স্ট্র্যাং (; জন্ম: ২৮ জুলাই, ১৯৭০) বুলাওয়েতে জন্মগ্রহণকারী প্রথিতযশা জিম্বাবুয়ীয় সাবেক আন্তর্জাতিক ক্রিকেট তারকা। বর্তমানে তিনি ক্রিকেট কোচের দায়িত্ব পালন করছেন। জিম্বাবুয়ে ক্রিকেট দলের অন্যতম সদস্য ছিলেন তিনি। ১৯৯৪ থেকে ২০০১ সময়কালে জিম্বাবুয়ের পক্ষে ২৪ টেস্ট ও ৯৫টি ওডিআইয়ে অংশগ্রহণের সুযোগ ঘটে তার। ঘরোয়া প্রথম-শ্রেণীর ক্রিকেটে ম্যাশোনাল্যান্ড, ইংরেজ কাউন্টি ক্রিকেটে কেন্ট, নটিংহ্যামশায়ার, সিএফএক্স একাডেমি ও মনিকাল্যান্ডের পক্ষে খেলেছেন। দলে তিনি মূলতঃ অল-রাউন্ডারের ভূমিকায় অবতীর্ণ হতেন। ডানহাতে ব্যাটিংয়ের পাশাপাশি ডানহাতে লেগ-ব্রেক বোলিং করতেন পল স্ট্র্যাং। তার সহোদর ভাই ব্রায়ান স্ট্র্যাং জিম্বাবুয়ের পক্ষে আন্তর্জাতিক ক্রিকেটে প্রতিনিধিত্ব করেছেন। ভাইয়ের সাথে একযোগে টেস্ট ক্রিকেটে অংশ নিয়েছেন। তাদের বাবা রোনাল্ড স্ট্র্যাং প্রথম-শ্রেণীর আম্পায়ার ছিলেন ও ১৯৯৪-৯৫ মৌসুমে জিম্বাবুয়ের দুইটি টেস্ট খেলায় টিভি আম্পায়ারের দায়িত্ব পালন করেছেন। কেপ টাউন বিশ্ববিদ্যালয়ের অধ্যয়ন করেছেন পল স্ট্র্যাং। ১৯৯৩-৯৪ মৌসুমে জিম্বাবুয়ে দলের সদস্যরূপে পাকিস্তান গমন করেন। ২৬ অক্টোবর, ১৯৯৪ তারিখে শ্রীলঙ্কার বিপক্ষে টেস্টে অভিষেক ঘটে। এরপর ১৯৯৫ সালে পেশাদার ক্রিকেটার হিসেবে যোগ দেন। ১৯৯৬-৯৭ মৌসুমে পাকিস্তান সফরে যায় জিম্বাবুয়ে দল। শেখুপুরায় অনুষ্ঠিত সিরিজের প্রথম টেস্টে স্বাগতিক পাকিস্তানের বিপক্ষে প্রথম ইনিংসে দূর্দান্ত সেঞ্চুরি করেন তিনি। আট নম্বরে ব্যাটিংয়ে নেমে তাঁর এ সেঞ্চুরিটি খেলোয়াড়ী জীবনের একমাত্র ঘটনা ছিল। নবম উইকেট জুটিতে ভাইয়ের সাথে জুটি গড়ে ৮৭ রান তুলেন। একই খেলায় তিনি পাকিস্তানের প্রথম ইনিংসে পাঁচ উইকেট পেয়েছিলেন। তবে, ওয়াসিম আকরামের অপরাজিত ২৫৭ রানের কল্যাণে খেলাটি ড্রয়ে পরিণত হয় ও তার সাফল্য ঢাকা পড়ে যায়।Pakistan v Zimbabwe, 1996/97, 1st Test ২০০০-০১ মৌসুমে সফরকারী নিউজিল্যান্ডের বিপক্ষে প্রথম ইনিংসে নিজস্ব সেরা বোলিং পরিসংখ্যান দাঁড় করান ৮/১০৯। তাস্বত্ত্বেও জিম্বাবুয়ে দল ৭ উইকেটে পরাজয়বরণ করে।Zimbabwe vs New Zealand, 2000/01, 1st Test অদ্যাবধি এ পরিসংখ্যানটি জিম্বাবুয়ের ক্রিকেটের ইতিহাসে সেরা হিসেবে বিবেচিত। তবে, টেস্টে সেরা বোলিং পরিসংখ্যানটি নিজের করে নিয়েছেন অ্যাডাম হাকল। এরপর আরও তিন টেস্টে অংশ নিয়েছিলেন তিনি।
জিম্বাবুয়ের একমাত্র টেস্ট ক্রিকেটার হিসেবে টেস্ট দশ উইকেট পান। পাশাপাশি টেস্ট খেলায় পরাজয়বরণকারী দলের একমাত্র বোলার তিনি।Bowling records ইংরেজ কাউন্টি ক্রিকেটে দুই মৌসুম অতিবাহিত করেন। বহিরাগত খেলোয়াড় হিসেবে ১৯৯৭ সালে কেন্টে ও ১৯৯৮ সালে নটিংহ্যামশায়ারে খেলেন। ২ ডিসেম্বর, ১৯৯৪ তারিখে অস্ট্রেলিয়ার বিপক্ষে একদিনের আন্তর্জাতিকে অভিষিক্ত হন পল স্ট্র্যাং। ভারত, পাকিস্তান ও শ্রীলঙ্কায় যৌথভাবে অনুষ্ঠিত ১৯৯৬ সালের ক্রিকেট বিশ্বকাপে অন্যতম শীর্ষস্থানীয় উইকেটশিকারীতে পরিণত হন। ১৬ গড়ে ১২ উইকেট লাভ করেন। তন্মধ্যে কেনিয়ার বিপক্ষে জয়ী খেলায় ৫/২১ বোলিং পরিসংখ্যান দাঁড় করান তিনি। তবে বাদ-বাকী চার খেলায় পরাজিত হয়ে গ্রুপ পর্বেই দলটি বিদায় নেয়। ইংল্যান্ডে অনুষ্ঠিত ১৯৯৯ সালের ক্রিকেট বিশ্বকাপে অংশ নেন তিনি। ঐ প্রতিযোগিতায় কেনিয়া, ভারত ও দক্ষিণ আফ্রিকাকে পরাজিত করে সুপার সিক্স পর্বে অবতীর্ণ হয় তার দল। ২০০০ সালে ডান হাতের মাংসপেশীতে টান পড়ার পর থেকে ক্রমাগত আঘাতের কারণে খেলোয়াড়ী জীবনের সমাপ্তি ঘোষণা করতে বাধ্য হন পল স্ট্র্যাং। খেলোয়াড়ী জীবন থেকে অবসর নেয়ার পর কোচিংয়ের দিকে ঝুঁকে পড়েন তিনি। ২০০৮ সালে অকল্যান্ড এইসের পক্ষে হাই পারফরম্যান্স কোচ হিসেবে যোগ দেন। এর কিছুদিন পর পূর্ণাঙ্গ কোচ হিসেবে কাজ করতে থাকেন। 
",পল স্ট্র্যাং,https://bn.wikipedia.org/wiki?curid=614053
56347,614057,ইঞ্জিনিয়ার মোয়াজ্জেম হোসেন রতন (জন্ম: ১৩ জুন ১৯৭২) হলেন একজন বাংলাদেশী রাজনীতিবিদ ও জাতীয় সংসদ সদস্য। ,মোয়াজ্জেম হোসেন রতন,https://bn.wikipedia.org/wiki?curid=614057
56348,614084,"নয়ডা মেট্রো হল ভারতের উত্তর প্রদেশ রাজ্যের উত্তরাঞ্চলের যুগ্ম শহর নয়ডা শহর ও গ্রেটার নয়ডা সাথে সংযোগকারী একটি মেট্রো রেল ব্যবস্থা। মেট্রো ব্যবস্থাটি একটি রঙ দিয়ে সংকেতায়িত (Color-coded ""কালার-কোডেড"") লাইন দ্বারা গঠিত। এই মেট্রো লাইনের মোট দৈর্ঘ্য ২৯.৭ কিলোমিটার এবং মোট বিরতিস্থল বা স্টেশনের সংখ্যা ২২ টি। মেট্রো ব্যবস্থাটি আদর্শ-গেজ রেলপথ (Standard Gauge Track) ব্যবহার করে ভূমি এবং উত্তোলিত স্টেশনগুলির নির্মিত করা রয়েছে। মেট্রো রেল পরিষেবা ৫-১০ মিনিটের মধ্যে পরিবর্তিত একটি উপরিস্থিত (Overhead) বিদ্যুতব্যবস্থার সঙ্গে দৈনন্দিন কাজ করবে এবং ট্রেনগুলি চারটি বগি বা গাড়ি নিয়ে গঠিত। পাওয়ার ইনপুটটি ২৫ কেভি এসি (একক ফেজ ৫০ হজ) দ্বারা সরবরাহ করা হয়। পরীক্ষামূলকভাবে মেট্রো চলাচল ২০১৮ সালের আগস্ট মাসে শুরু হয় এবং উত্তর প্রদেশের মুখ্যমন্ত্রী যোগী আদিত্যনাথ ২৫ জানুয়ারি ২০১৯ সালে নয়ডা মেট্রোর উদ্বোধন করেন। নয়ডা মেট্রো রেল কর্পোরেশন (এনএমআরসি) নয়ডা মেট্রো রেলের নির্মাণ ও পরিচালনা করবে। ২০১৪ সালের শেষের দিকে এই ব্যবস্থার নির্মাণ শুরু হয় এবং ২০১৯ সালের জানুয়ারি মাসে বানিজ্যিক ভাবে নয়ডা মেট্রো যাত্রা শুরু করে। এই মেট্রো রেলের কোচ বা ট্রেন ২০১৮ সালে চীনের থেকে নয়ডায় পৌঁছায়। সিআরআরসি নানজিং পজেন, নামে একটি চীনা রাষ্ট্রীয় মালিকানাধীন রোলিং স্টক নির্মাতা, মেট্রো কোচ সরবরাহ করছে নয়ডা মেট্রো করিডরের জন্য।  
নয়ডা মেট্রো রেল কর্পোরেশন (এনএমআরসি) একটি রাষ্ট্রীয় মালিকানাধীন কর্পোরেশন। প্রথম বছরে লাইন পরিচালনা করবে ডিএমআরসি। লাইনটি নয়ডা সেক্টর ৫২ মেট্রো স্টেশনয়ে দিল্লি মেট্রোর সঙ্গে সংযোগ ঘটায়। 
উত্তর প্রদেশ সরকার অক্টোবর ২০১৪ সালে নয়াডা শহরের সঙ্গে গ্রেটার নয়ডা শহরের সংযোগ স্থাপনের জন্য ২৯.৭ কিলোমিটার মেট্রো লাইন স্থাপনের অনুমোদন দিয়েছে। প্রকল্পটি চালু করার জন্য সরকার দিল্লি মেট্রো রেল কর্পোরেশনকে (ডিএমআরসি) নিয়োগ করেছে। এই লাইনটি নির্মানে ৫,০৬৪ কোটি টাকা খরচ করার কথা ছিল। এর মধ্যে ২২ টি স্টেশন থাকবে, যার মধ্যে ১৩ টি স্টেশন ভূমিতে থাকবে এবং সাতটি উত্তলিত হবে। ভবিষ্যতে সম্প্রসারণের জন্য গ্রেটার নয়ডা জ্ঞান পার্ক -১ এবং সেক্টর ডেল্টা -১ এ দুটি স্টেশন স্থাপন করা হবে।  ডিএমআরসি বিস্তারিত প্রকল্প প্রতিবেদন (ডিপিআর) প্রস্তুত করে। প্রকল্পটি বাস্তবায়নের জন্য একটি স্পেশাল পারপস ভেহিকল (এসপিভি) নামে নয়ডা মেট্রো রেল কর্পোরেশন (এনএমআরসি) গঠন করা হয়।  ডিপিআর অনুযায়ী, লাইনটি সেক্টর ৩২-এর নয়ডা সিটি সেন্টারে শুরু হয়ে দাদার রোডের ৫০, ৫১, ৭৮, ১০১, ৮১, সেক্টর অতিক্রম করে এবং নয়ডা শহরে ৮৩, ৮৫, ১৩৭, ১৪২, ১৪৩, ১৪৪, ১৪৭, ১৫৩, ১৪৯ সেক্টর অতিক্রম করে। স্টেশনগুল অতিক্রম করে বৃহত্তর নয়ডার দিকে যাত্রা শুরু করবে। গ্রেটার নয়ডা মাধ্যমে নলেজ পার্ক -২ এবং প্রিচ পাররী চৌক, সেক্টর-আলফা ১ ও ২, এর মধ্য দিয়ে অগ্রসর হবে ডিপো স্টেশনের দিকে। উত্তর প্রদেশের মন্ত্রিপরিষদ প্রকল্পটি অনুমোদন করে এবং অক্টোবর ২০১৩ সালে ভারত সরকারের কাছে ডিপিআর পাঠিয়ে দেয়। ভারত সরকার এবং উত্তর প্রদেশ সরকার প্রকল্পে ২০% করে আর্থ প্রদান করছে এবং বাইরের এজেন্সি থেকে অবশিষ্ট ৬০% অর্থ এই প্রকল্পে নেয়া হবে। উত্তর প্রদেশ সরকার থেকে প্রকল্পে পাওয়া ২০% শতাংশ অর্থের শেয়ার নয়ডা এবং গ্রেটার নয়ডা কর্তৃপক্ষের দ্বারা ভাগ করা হবে, যা ট্র্যাকের দৈর্ঘ্যের উপর ভিত্তি করে দুটি অঞ্চলের মধ্য দিয়ে যায়।  এনএমআরসি ৩০ নভেম্বর ২০১৬ সালে ঘোষণা করেছে যে নয়ডা মেট্রোর প্রথম লাইনকে ""অ্যাকোয়া লাইন"" বলা হবে। এনএমআরসি ব্যবস্থাপনা পরিচালক সন্তোষ যাদব বলেন, ""অ্যাকোয়া একটি পরিবেশ বান্ধব রঙকে নির্দেশ করে, যা আমরা চিত্রিত করতে চাই।"" 
নয়ডা মেট্রো চীনের সিআরআরসি (CRRC) কর্পোরেশন নির্মিত স্টেইনলেস স্টীল এবং অ্যালুমিনিয়াম দ্বারা গঠিত হালকা রেক বা ট্রেন ব্যবহার কর করবে। প্রতিটি ট্রেন ১৮৬ এর একটি আসনের ধারন ক্ষমতা এবং ৮৪৮ দাড়িয়ে থাকর ক্ষমতা রয়েছে, যার মোট যাত্রী পরিবহন ক্ষমতা ১,০৩৪ জন। মোট চারটি কোচসহ ১৯ টি রক বা ট্রেনে, মোট ৭৬ টি কোচ, অ্যাকোয়া লাইনের কাজ করবে। প্রতিটি কোচের দাম ₹ ৪ কোটি (মার্কিন $ ৬২০,০০০)। ট্রেনে একটি যাত্রী তথ্য ব্যবস্থা, একটি পাবলিক ঠিকানা ব্যবস্থা এবং পরিচালনা নিয়ন্ত্রন কেন্দ্র থেকে একটি জরুরী ঘোষণার ব্যবস্থা রয়েছে।  ২১ টি স্টেশন সহ সমস্ত ট্রেন ডিপো এবং এনএমআরসি অফিসগুলি সৌরশক্তি দ্বারা চালিত হবে। এনএমআরসি দৈনিক প্রায় ১২ মেগাওয়াট সৌর বিদ্যুৎ উৎপাদনের জন্য সমস্ত স্টেশনের ছাদে, ফুটব্রিজ, মেট্রোর প্রধান প্রশাসনিক ভবন, ডিপো এবং পার্কিং লটের সীমা দেয়ালে সৌর প্যানেল স্থাপন করবে। মেট্রো ব্যবস্থাটিও প্রচলিত বিদ্যুতের সাথে সম্পৃক্ত করা হবে, যা ব্যাক আপ হিসাবেও ব্যবহার করা হবে। ট্রেন সৌর শক্তি দ্বারা চালিত হবে না, এবং পরিবর্তে প্রচলিত বিদ্যুৎ সরবরাহ ব্যবহার করবে। [30] সর্বোচ্চ গতিতে ৩৫ কিলোমিটার/ঘণ্টায় এই মেট্রো পথে ব্যস্ত সময়ে ৫ মিনিট অন্তর এবং কম ব্যস্ততার সময়ে ১০ মিনিট অন্তর ট্রেন চলাচল করবে। ",নয়ডা মেট্রো,https://bn.wikipedia.org/wiki?curid=614084
56349,614088,"কালা পাহাড় হচ্ছে বৃহত্তর সিলেটের সর্বোচ্চ বিন্দু বা চূড়া। এমনকি এটি বাংলাদেশের উত্তর অংশেরও সর্বোচ্চ বিন্দু। আজগরাবাদ চা বাগান থেকে এটি মাত্র ৪ কিলোমিটার দূরে অবস্থিত। এমনকি মৌলভীবাজারের জুরী উপজেলার রাজকি চা বাগান থেকেও এটি দেখা যায়। মৌলভীবাজার জেলার কুলাউড়া উপজেলার রবির বাজারের নিকটে অবস্থিত এই স্থানটি আজগরাবাদ টি স্টেট থেকে মাত্র ৩-৪ ঘণ্টা হেঁটে যাওয়ার পথ। জুড়ী উপজেলার ফুলতলা বাজারের কাছে অবস্থিত রাজকি টি স্টেট থেকেও কালা পাহাড়ের চূড়ায় আরোহণ কর যায়। সমুদ্র পৃষ্ঠ থেকে কালা পাহাড়ের উচ্চতা ১,১০০ ফুট। ২০১৫ সালের নভেম্বরে একদল স্থানীয় অভিযাত্রী বিডি এক্সপ্লোরার এই চূড়াটি খুঁজে পায় এবং গারমিন চালিত জিপিএস দিয়ে সর্বোচ্চ বিন্দু ১,০৯৮ ফুটhttp://www.wikiloc.com/wikiloc/view.do?id=11491114 (সমুদ্র স্তর থেকে) পরিমাপ করে। 
কালা পাহাড়ের পর্বতশ্রেণীকে স্থানীয় ভাষায় লংলা পাহাড়শ্রেণী নামে ডাকা হয়। 'কালা পাহাড়' হচ্ছে সর্বোচ্চ চূড়ার স্থানীয় নাম। বাংলাদেশ জিওগ্রাফিক সোসাইটির মতে, এই পাহাড়টি 'হারারগঞ্জ পাহাড়' নামেও পরিচিত। দেশের উত্তর পূর্বাঞ্চলীয় এলাকায় অবস্থান করা এই পাহাড়ের ৬০% বাংলাদেশে পড়েছে এবং বাকি অংশ ভারতের উত্তর ত্রিপুরায় অবস্থিত। ত্রিপুরায় এই পাহাড়টির বাকি অংশ রঘুনন্দন পাহাড় নামে পরিচিত। ভারতের বিখ্যাত প্রাচীন প্রত্নতাত্ত্বিক ধর্মীয় স্থান, ঊনকোটি এই পাহাড়টির পাদদেশে অবস্থিত। শরৎকালে আকাশ পরিষ্কার হলে, কালা পাহাড়ের সর্বোচ্চ বিন্দু থেকে হাকালুকি হাওরয়ের (বাংলাদেশের বৃহত্তম হাওর) নীল পানি দেখা যায়। এই পাহাড় সংলগ্ন কিছু খাসিয়া স্থাপনা রয়েছে, যেমন- নুনছরা পুঞ্জি,পানাইছরা পুঞ্জি,পুটিছরা পুঞ্জি এবং বাইগঞ্ছরা পুঞ্জি। খাসিয়া ভাষায় 'গ্রামকে' 'পুঞ্জি' বলা হয়। ",কালা পাহাড়,https://bn.wikipedia.org/wiki?curid=614088
56350,614090,"ওনোডা ১৯ মার্চ, ১৯২২ খ্রিস্টাব্দে জাপানের ওয়াকায়ামা প্রদেশের কাইসো জেলার কামে কাওয়া গ্রামে জন্মগ্রহণ করেন। তিনি প্রাচীন সামুরাই যোদ্ধা শ্রেণির অন্তর্গত একটি পরিবারে জন্মগ্রহণ করেন; এবং তার পিতা চীনে নিহত না হওয়া পর্যন্ত একজন জাপানি সৈন্য চিকিৎসক হিসেবে নিযুক্ত ছিলেন। ওনোডা ১৭ বছর বয়সে চীনের ইউহান ভিত্তিক একটি কোম্পানিতে কজ করা শুরু করে।Brown, P. (2010): Hiroo Onoda’s Twenty Nine Year Private War ""Pattaya Daily News"" (June 15, 2010). Retrieved on September 16, 2011.2nd Lt. Hiroo Onoda (""c."" 2010). Retrieved on April 3, 2011. এবং ১৮ বছর বয়সে তিনি জাপানি সাম্রাজ্যিক সেনাবাহিনীর পদাতিক বাহিনীতে যোগদান করেন। ওনোডা নাকোনা বিদ্যালয়ের গোয়েন্দা কর্মকর্তা হিসেবে প্রশিক্ষণ লাভ করেন।২৬ ডিসেম্বর ১৯৪৪ সালে তাকে ফিলিপিন্সের লুবাং দ্বীপে পাঠানো হয়।Kawaguchi, J. (2007): Words to live by: Hiroo Onoda ""The Japan Times"" (January 16, 2007). Retrieved on September 16, 2011. দ্বীপটিতে শত্রুদের হামলা রুখতে, তাকে বিমানবন্দর এবং আশ্রয়কেন্দ্র ধ্বাংস সহ সম্ভবপর সবকিছু করার আদেশ দেওয়া হয়েছিল। আদেশে এও উল্লেখ করা হয় যে, সে যেন আত্মসমর্পণ বা আত্মহত্যা না করে। ওনোডা দ্বীপে পৌঁছানোর পর, পূর্বে পাঠানো অন্যান্য জাপানি সৈন্যদের সাথে যোগ দেন। দলের উচ্চপদস্থ কর্মকর্তাগণ ওনোডাকে তার কার্যভার বহন করতে বাধা দেয়, যে কারণে ২৮ ফেব্রুয়ারি, ১৯৪৫ সালে মার্কিন যুক্তরাষ্ট্র এবং ফিলিপাইন কমনওয়েলথ বাহিনী দ্বীপটিতে অবতরণ করে ও সহজেই এই দ্বীপটি কব্জা করে নেয়। অবতরণের অল্প সময়ের মধ্যেই ওনোডা ও তিনজন সৈন্য ছাড়য় সকলেই হয় মারা যান অথবা আত্মসমর্পণ করেন। ওনোডার পদোন্নতি করে, তাকে লেফটেনেন্ট করা হয়; মানুষদের পাহাড়ে নিয়ে যাওয়াট আদেশ লাভ করে। ওনোডা ২০১৪ খ্রিস্টাব্দের ১৬ই জানুয়ারি টোকিওর সেন্ট লুক'স ইন্টারন্যাশনাল হাসপাতালে নিউমোনিয়ার জটিলতার কারণে হৃদরোগে আক্রান্ত হয়ে মৃত্যুবরণ করেন। জাপানের প্রধান মন্ত্রিপরিষদ সচিব ইয়োশিহিদে শুগা তার মৃত্যুর বিষয়ে মন্তব্য করেন যে:- ""আমি স্পষ্টতই মনে করি যে, যখন ওনোডা জাপানে ফিরে আসেন তখন যুদ্ধ শেষ হয়েছে বলে আমি আশ্বস্ত হয়েছি"" এবং বেঁচে থাকার জন্য তাঁর ইচ্ছার প্রশংসা করেন।  ",হিরূ ওনোডা,https://bn.wikipedia.org/wiki?curid=614090
56351,614111,"যমপুকুর ব্রত বাংলার হিন্দুসমাজের অশাস্ত্রীয় বা মেয়েলি ব্রতগুলির অন্তর্গত একটি কুমারীব্রত। গ্রামীণ বাংলার বাঙালি হিন্দুঘরের মেয়েরা আশ্বিন মাসের সংক্রান্তি থেকে কার্তিক মাসের শেষদিন পর্যন্ত একমাসব্যাপী এই ব্রত পালন করে। এটি চার বছর পালন করতে হয়। ব্রতের উদ্দেশ্য হল মৃত্যুর পর যেন প্রতিবেশী-আত্মীয়স্বজনদের পরলোকে কোনপ্রকার যন্ত্রণা ভোগ করতে না হয়। গ্রাম-বাংলার বসতবাড়ির মেঠো আঙিনা বা শানের মেঝেতে আল দিয়ে অথবা পুকুরপাড়ে বা বাগানে এই ব্রত করা হয়। মেয়েলি ব্রত হওয়ার দরুন ব্রতপালনে কোন মন্ত্র বা পুরোহিতের প্রয়োজন হয় না। যমপুকুর ব্রত পালনের প্রথম পর্যায়ে প্রয়োজনীয় উপকরণ অর্থাৎ ধান, মানকচু, কলা, হলুদ, কলমী, শুশনি, ও হিঞ্চের চারাগাছ, সুপুরি, কয়েকটি কড়ি এবং কয়েকটি মাটির মূর্তি সংগ্রহ করতে হয়। দ্বিতীয় পর্যায়ে চারদিকে চারটি ঘাটসহ চৌকো একটি পুকুর (এক বর্গহাত পরিমিত মাটিতে) খনন করে পুকুরটি জলপূর্ণ করে দক্ষিণদিকের ঘাটে পিটুলির আলপনার উপর মাটির যমরাজ, যমরাণী ও যমের পিসিকে বসাতে হয়। উত্তরদিকের ঘাটে মেছো ও মেছুনী, পূর্বদিকস্থ ঘাটে ধোপা ও ধোপানী, পশ্চিমদিকের ঘাটে মাটির কাক, বক, চিল, কুমির, কচ্ছপ, হাঙর ইত্যাদির মাটির মূর্তি রাখতে হয়। পুকুরের মাঝখানে একগোছা ধান, কলমী, শুশনি ও হিঞ্চে গাছ পুঁততে হয়; কচু, হলুদ প্রভৃতি গাছ পাড়ে থাকে। তৃতীয় পর্যায়ে পূজার সময় পুকুরের চারকোণে চার কড়া কড়ি, চারটি হলুদ ও সুপারি পুঁতে দিয়ে একটি প্রদীপ জ্বালতে হয়; তারপর পূর্ব মুখ করে ফুল সহযোগে যমের পূজা করতে হয়। পুকুরে জল দেওয়ার, গাছে জল ঢালার এবং মূর্তিগুলি পূজা করার আলাদা আলাদা মন্ত্র আছে। পূজা শেষে বলা হয়ঃ

""সাত ভাইয়ের বোন আমি ভাগ্যবতী।
যমপুকুর পূজি আমি, সাক্ষী জগৎপতি।।""

পূজার শেষে যমপুকুর ব্রতের মাহাত্ম্যকথা শুনে ব্রত শেষ হয়। চারবছর পরপর ব্রতপালন করে ব্রতটি উদযাপনের সময় এক কাহন (৮০টি) কড়ি ও দক্ষিণা দান এবং চারজন ব্রাহ্মণকে ভোজন করানো হয়।বাংলার লোকসংস্কৃতির বিশ্বকোষ, দুলাল চৌধুরী, আকাদেমি অব ফোকলোর, কলকাতা: ৭০০০৯৪, প্রথম প্রকাশ:২০০৪, পৃষ্ঠা: ২৩৫
",যমপুকুর ব্রত,https://bn.wikipedia.org/wiki?curid=614111
56352,614112,"দক্ষিণ-পূর্ব ইউরোপ ইউরোপ মহাদেশের একটি ভৌগলিক অঞ্চল। এটি মূলত বলকান উপদ্বীপটি নিয়ে গঠিত। নিচের সার্বভৌম রাষ্ট্রগুলিকে প্রায়ই এই অঞ্চলের অন্তর্ভুক্ত ধরা হয়: আলবেনিয়া, বসনিয়া ও হার্জেগোভিনা, বুলগেরিয়া, ক্রোয়েশিয়া, গ্রিস, কসভো, ম্যাসিডোনিয়া প্রজাতন্ত্র, মন্টিনেগ্রো, রোমানিয়া, সার্বিয়া, এবং স্লোভেনিয়া। সম্ভবত অস্ট্রীয় গবেষক ইয়োহান গেয়র্গ ফন হান প্রথমবারের মত প্রচলিত বলকান উপদ্বীপের পরিবর্তে একটি সাধারণতর পরিভাষা হিসেবে ""দক্ষিণ-পূর্ব ইউরোপ"" কথাটি ব্যবহার করেন।Hösch, Nehring, Sundhaussen (Hrsg.), Lexikon zur Geschichte Südosteuropas, S. 663, 
",দক্ষিণ-পূর্ব ইউরোপ,https://bn.wikipedia.org/wiki?curid=614112
56353,614117,"রিচি পরগনাবাসী দাসবংশীয় বনমালী দাস ( নিত্যানন্দ প্রভু) অপুত্রক ছিলেন । তার পত্নী জাহ্নবীর সহিত শ্রীক্ষেত্র গমন করিয়া পুত্র কামনা করেন । শ্রীক্ষেত্র থেকে চলিয়া আসিলে জাহ্নবীর গর্ভ লক্ষন প্রকাশ পায় । সেই গর্ভে ১৫৭৬ সালে এবং বাংলা ৯৮৩ রামকৃষ্ণের জন্ম হয় । রামকৃষ্ণের বয়স যখন তিন বছর সেই সময় তাহার পিত্র বিয়োগ হয় । রামকৃষ্ণ পিতা কতৃর্ক পালিত হইয়া গ্রাম্য পাঠশালায় প্রবিষ্ট হন ও বাংলাভাষা শিক্ষা করিতে আরম্ভ করেন । রামকৃষ্ণের বুদ্ধি অতি চমৎকার , বুদ্ধির তীক্ষ্মতায় সকলে মোহিত হইয়া প্রশংসা করিত । যখন রামকৃষ্নের বয়স ত্রয়োদশ বছর তখন তার পিতা ইহলীলা সংবরন করেন । নিরাশ্রয রামকৃষ্ণ তখন গ্রামবাসী মাতুলের প্রতিপাল্য হইয়া উঠেন । 
যখন রামকৃষ্ন ষোড়শ বছরে পর্দাপন করেন তখন মাছুলিয়া আখড়াবাসী জগন্মোহনী সমপ্রদায়ী শান্ত গোসাঁই রিচিতে জণৈক শিষ্যগৃহে উপনীত হইয়া ছিলেন । শান্ত গোসাঁই পরম ধার্মিক ও সদাশয় ব্যক্তি ছিলেন । ইনি রিচি অবস্হিতিকালে ইহাকে দেখিয়া অনেকেই যাইত, তাহদের সহিত একদিন রামকৃষ্ণ গমন করিয়াছিলেন । বালক রামকৃষ্ণের সরল সুন্দর চেহারা শান্ত গোসাঁইর দৃষ্টি আকর্ষন করিল, তিনি ইহার পরিচয জিঞ্জাসিলে রামকৃষ্ণ নিজ পরিচয় দিয়া তদীয় আশ্রম ও কৃপাপ্রাপ্তির জন্য প্রার্থনা করিলেন । রামকষ্ণের কথায় বিগলিত হইয়া তাকে মাছুলিয়ার আখড়াতে যাইতে বলিলেন । পিত্র মাত্রহীন রামকৃষ্ণ সংসারের অনিত্যতা নির্ম্মতায় সংসারের প্রতি সেই বয়সেই বীতশ্রদ্ধ হইয়া উঠিয়াছিলেন । রামকৃষ্ণ ৯৯৯ বাংলা মাছুলিয়ার আখড়াতে গিয়া শান্ত গোসাঁই হইতে ভেক আশ্রয় করিলেন । বেশ মধ্যে মাথায় টোপর বা টুপি ও খিলকা এবং তিলক এবং তিলক মালা ধারনের আদেশ পাইলেন । সন্ধ্যায় নির্ব্বান সঙ্গীত গাইয়া পরে“ সাধো এবং ব্রক্ষকি বাণী গুরু সত্য” জয় ধ্বনী করিতে উপদিষ্ট হইলেন । আমিষ বর্জন ও স্ত্রী সঙ্গত্যাগে বিশেষরূপে প্রতিঞ্জাবদ্ধ হইলেন । এরূপে রামকৃষ্ণ গুরুর উপদেশ অনুসারে সাধন ভজনে প্রবৃত্ত হইলেন এবং দ্বাদশ বছর (১০১১ বাংলা পর্যন্ত) এই স্হানে থাকিয়া ভজন করিলেন। এই সময় তিনি স্বয়ং সঙ্গীত রচনা করিয়া সাধন ভজন করিতেন,তৎকৃত দুটি নির্ব্বান সঙ্গীত এই,  "" তোমারে আমি ভজিব কেমনে ও নাথ"" তোমারে আমি ভজিব কেমনে"" ""ধ্রুঅক্ষর নির্ণয় নাই, জপতপে নাহি পাই"" ""রূপ বর্ণনা দেখি নয়নে"" ""হইয়াছে হইবে যত,তোমার মহিমা তত"" ""নিমিষেতে না রবে সকল"" ""তুমি প্রভু দয়াময়,লীলা তব না বুজিয়ে"" "" বাহ্য অন্তর নাহি মন সকলে সঁপিল,হীন রামদাস বলে সমুদ্রে ভাসিয়া "" ""পাকে না ঠেকাও গুরু মোরে নিবা উদ্ধারিয়া""( কবির দাস রচিত শ্রীরামকৃষ্ণ চরিত্র হইতে) । রামকৃষ্ণের মনে যখন ভাবের উদয় হইত সঙ্গীতবন্দে প্রায় তাহা গাইতেন। কৃপালু মোহন্ত(রামকৃষ্ণের প্রথম শিষ্য) তাহা শুনিতে শুনিতে লিখিয়া রাখিতেন। রামকৃষ্ণ অল্পদিনের মধ্যে ঢাকায় উপস্হিন হন এবং তথায় কিছুদিন অবস্হান করেন। ঢাকা হইতে তিনি ভবানীপুরে কালী ঘাটে গিয়া সাতদিন থাকেন,পরে ডথা হইতে তিনি গঙ্গা সাগরে উপনীত হন। তথা হইতে শ্রীক্ষেত্র গমন পথে চোরা গোপীনাথ ও সাক্ষীগোপাল দর্শন পূর্বক পুরী পৌঁছেন। দূর হইতে মন্দিরের চূড়াদর্শনে তাহার মনে অপার আনন্দ উপজাত হয়। আনন্দভরে একটি বংশীবাদন পূর্বক
নৃত্য করিতে করিতে তিনি পথ চলিতে আরম্ভ করেন, পৌঁছিয়াই জগন্নাথ দর্শণে গমন করেন সজল নয়নে। 
নম: প্রসন্ন নেত্রায় নীলাচল বিহারীনে। নমস্তে পুন্ডরীকাক্ষ রূপায়তে। নিজকৃত এই স্তুতিগীতি, পুন:পুন পাঠ করিতেছিলেন। জগন্নাথকে ছাড়িয়া আর কোথাও যাইতে তাহার আর প্রবৃত্তি হইল না,তিনি দশ বছর তথায় অবস্হান করেন। তিনি রাত্রি জাগরন পূর্বক সর্বদা গুরু দেবের ধ্যানে নিশি কীর্তন করিতেন। গুরুদেবের আজ্ঞা তীর্থ ভ্রমনে, তীর্থ বাসে নহে, তাই দশ বছর পর তার নীলাচল থেকে গমন করিয়া আলালনাথ গমন করিলেন। তার পরের দিন তথা হইতে শীরুলীতে উপস্হিত হইলেন। শীরুলি হইতে মাদ্রাজ গমন করিলেন,তারপর দক্ষিনাভিমুখে গমন করিয়া সেতুবন্ধে উপস্হিত হন।সেতুবন্ধ থেকে নীলগীরিতে উপস্হিত হইয়া কয়েকদিন বিশ্রাম করিয়া নির্জনে উপবাস করেন। তারপর পশ্চিমামুখ হইয়া সেতারা,মুম্বাই, পুনা, প্রভৃতি স্হানে তীর্থাদি দর্শন করিয়া এক বছর কাল সেই স্হানে বাস করেন। তথা হইতে দ্বারকাধামে উপস্হিত হন ও তথায় এক বছর অবস্হান করেন।
শ্রীহট্রের ইতিবৃত্ত অচ্যুতচরন চৌধুরী তত্ত্বনিধি, উত্তরাংশ ও পূর্বাংশ অবলম্বনে
",রামকৃষ্ণ গোসাঁই,https://bn.wikipedia.org/wiki?curid=614117
56354,614118,"সিলেট কৃষি বিশ্ববিদ্যালয় সিলেটের টিলাগড়ে অবস্থিত বাংলাদেশের একটি সরকারি বিশ্ববিদ্যালয়। এটি ২০০৬ সালে প্রতিষ্ঠা করা হয়, যা পূর্বে সিলেট সরকারি ভেটেরনারি কলেজ নামে পরিচিত ছিল। 
বিশ্বের বিভিন্ন দেশের মতো বাংলাদেশেও আচার্য হচ্ছেন বাংলাদেশের রাষ্ট্রপতি। তিনি উপাচার্য নিয়োগ দিয়ে থাকেন। নিচে সিলেট কৃষি বিশ্ববিদ্যালয়ের উপাচার্যদের তালিকা দেয়া হলঃ 
 ",সিলেট কৃষি বিশ্ববিদ্যালয়ের উপাচার্যের তালিকা,https://bn.wikipedia.org/wiki?curid=614118
56355,614119,"সুবচনী ব্রত বাংলার হিন্দুসমাজের অশাস্ত্রীয় বা মেয়েলি ব্রতগুলির অন্তর্গত একটি ব্রত। গ্রামীণ বাংলার বাঙালি হিন্দুঘরের মহিলারা গৃহে নববিবাহিত দম্পতির মঙ্গলকামনায় এই ব্রত পালন করে। এটি বছরের বারো মাসেই পালন করা যায়
সুবচনী ব্রত পালনের প্রথম পর্যায়ে প্রয়োজনীয় উপকরণ অর্থাৎ ঘট, আমসরা, পদ্মফুল, নাড়ু, পান, কলা, সুপুরি, তিল, সিঁদুর এবং আল্পনার জন্য পিটুলি সংগ্রহ করতে হয়। দ্বিতীয় পর্যায়ে উঠোনে চারকোনা ঘর কেটে আল্পনা দিতে হয় পাশাপাশি চারজোড়া হাঁস ও একটি খোঁড়া হাঁস। এরপরে জলভর্তি ঘটে আমসরা ও পদ্মফুল রাখতে হয়। একটি গর্ত খুঁড়ে তাতে দুধ ভর্তি করে নাড়ু, খই, পান, সুপারি, তিল দিয়ে পূজা করতে হয়।  ব্রতের শেষে সধবা নারীদের নাড়ু, খই, পান, কলা, সুপুরি, তিল, সিঁদুর দিতে হয়।বাংলার লোকসংস্কৃতির বিশ্বকোষ, দুলাল চৌধুরী, আকাদেমি অব ফোকলোর, কলকাতা: ৭০০০৯৪, প্রথম প্রকাশ:২০০৪, পৃষ্ঠা: ২৩৫
",সুবচনী ব্রত,https://bn.wikipedia.org/wiki?curid=614119
56356,614124,"সিম্পকিন্সের জন্ম মার্কিন যুক্তরাষ্ট্রের নিউ ইয়র্ক শহরের ম্যানহাটন নামক পৌরসভায়। ২০০৯ সালে তিনি ক্যালিফোর্নিয়া রাজ্যে চলে আসেন। তার ছোট ভাই অভিনেতা টাই সিমকিন্স। তাকে প্রথম অভিনয় করতে দেখাগিয়েছিল ২০০৬ সালে মুক্তিপ্রাপ্ত মার্কিন দৃশ্যকাব্যিক চলচ্চিত্র ""সেরিবেবিতে"", সেখানে তিনি মার্কিন অভিনেত্রী ম্যাগি গ্যালেনহ্যাল এর বিপরীতে মূল ভূমিকায় অভিনয় করেছিলেন। তিনি তার ভাই টাই এর পার্শ্বে দু-বার অভিনয় করেছেন, ""প্রাইড এন্ড গ্লোরি"" এবং ""রেভ্যুলেশোনারি রোড"" চলচ্চিত্র দুটিতে।  তিনি মার্কিন লেখিকা ওয়েন্ডি মাস এর ২০০৬ সালের উপন্যাস ""জেরেমি ফিংক এন্ড দ্য মিনিং অব লাইফ"" অবলম্বনে তৈরী মার্কিন পারিবারিক কাহিনী সমৃদ্ধ চলচ্চিত্র ""জেরেমি ফিংক এন্ড দ্য মিনিং অব লাইফ"" (২০১১ সালে মুক্তি পায়) এ মূল ভূমিকা লিজি মোল্ডন চরিত্রে কাজ করেন, যেটির চিত্রনাট্যকার এবং পরিচালক ছিলেন মার্কিন পরিচালিকা টোমার হেলফেন।  সিস্পকিন্স ২০১৬-১৭ সাল থেকে, মার্কিন যুক্তরাষ্ট্রের ক্যালিফোর্নিয়া রাজ্যের বার্কেলি শহরে অবস্থিত ক্যালিফোর্নিয়া বিশ্ববিদ্যালয় এ পড়াশোনা করেন। 
",রায়ান সিম্পকিন্স,https://bn.wikipedia.org/wiki?curid=614124
56357,614126,"এই তালিকায় রাখা হয়েছে ইসলামের ইতিহাসের গুরুত্বপূর্ণ সমরনেতা, বীর যোদ্ধা, জেনারেল এবং এডমিরালদের, দিগ্বিজয়ী এবং ধর্মযোদ্ধা বা মুজাহিদদের, যারা ইতিহাসের পট-পরিবর্তনে বিশেষ ভূমিকা পালন করেছেন। শতাব্দী অনুযায়ী বর্তমান পর্যন্ত এ তালিকা সাজানো হয়েছে। 
রাশিদুন খিলাফত প্রতিষ্ঠা করেন। তিনি নবী মুহাম্মাদ সাঃ এর জীবদ্দশাতেও তাঁর সাথে বহু যুদ্ধে অংশগ্রহণ করেছিলেন। ঐতিহাসিক বদরের যুদ্ধ এবং উহুদের যুদ্ধে আবু বকর রাঃ অংশগ্রহণ করেন। এছাড়া তিনি অংশ নিয়েছিলেন বানু নাদির অভিযানে, খন্দকের যুদ্ধে, বানু কুরাইযা অভিযানে। খন্দকের যুদ্ধে তিনি একটি অংশের নেতৃত্বে ছিলেন এবং বীরত্বপূর্ণ ভূমিকা পালন করেন। তিনি ঐতিহাসিক হুদায়বিয়ার সন্ধিতে উপস্থিত ছিলেন, অংশ নিয়েছিলেন খায়বারের যুদ্ধে, এবং মক্কা বিজয়েও। হুনাইনের যুদ্ধ এবং তাইফ অবরোধেও অংশ নিয়েছিলেন। ৬৩০ সালের তাবুক অভিযানে নিজের সকল সম্পদ আল্লাহর পথে দান করে এক অনন্য নজির উপস্থাপন করেছিলেন আবু বকর রাঃ। নবী মুহাম্মাদ (‏صلى الله عليه وآله وسلم) নির্দেশে আবু বকর রাঃ এর নেতৃত্বে নজদে একটি অভিযান সংঘটিত হয় যা ""আবু বকর সিদ্দিকের অভিযান"" নামে পরিচিত। নবী মুহাম্মাদ (‏صلى الله عليه وآله وسلم) এর মৃত্যুর পর তিনি খলীফা হন, এবং তাঁর শাসনামলে রিদ্দার যুদ্ধ, বাইজেন্টাইন ও সাসানয় সাম্রাজ্যের বিরুদ্ধে অভিযানসহ বিভিন্ন ঐতিহাসিক যুদ্ধ সংঘটিত হয়। তিনি ধর্মত্যাগী বিদ্রোহীদের বিরুদ্ধে সফল অভিযান পরিচালনা করেন। আন্দালুস (স্পেনে) ইসলামী সাম্রাজ্যের প্রতিষ্ঠাতা। তাহিরি রাজবংশ প্রতিষ্ঠাতা। গজনভি রাজবংশ রাজবংশের প্রতিষ্ঠাতা ও ভারত অভিযানের অন্যতম বীর। সেলযুক সাম্রাজ্য সুলতান তিনি ১০৭১ সালে মানযিকার্টের যুদ্ধে বাইজেন্টাইন খ্রিস্টান ক্রুসেডারদের পরাজিত করে আনাতোলিয়া থেকে বিতাড়িত করেন। উত্তর আফ্রিকা ও স্পেনে ইসলামী সম্রাজ্য প্রতিষ্ঠা করেন। স্পেনে খ্রিস্টান রাজা আলফানসো হাতে আন্দালুসের রাজধানী টলেডোর পতনের পর স্পেনে মুসলিম সাম্রাজ্য বিলুপ্তির শিকার হতে শুরু করে তখন ইউসুফ বিন তাশফিন উত্তর আফ্রিকা থেকে স্পেনে আসেন ও ঐতিহাসিক যাল্লাকার যুদ্ধে (১০৮৬) সম্মিলিত খ্রিস্টান সেনাবাহিনী নেতৃত্বাধীন আলফানসোকে পরাজিত করেন ফলে আগামী ৪০০ বছর মুসলিম সাম্রাজ্য স্পেনে টিকে থাকে। ঘুরি সাম্রাজ্য প্রতিষ্ঠাতা।তরাইনের যুদ্ধ পৃথ্বীরাজ চৌহান কে পরাজিত করে দিল্লি দখল করে দিল্লি সালতানাত যাত্রা শুরু হয়। জেনগি রাজবংশ শাসক।তিনি ছিলেন খ্রীষ্টান ক্রুসেডার ও ফাতেমী শিয়াদের অন্যতম আতঙ্ক।এছাড়াও রাসুল সাল্লাহু সালাম এর পবিত্র মোবারক ইহুদিদের চক্রান্ত চুরি হওয়া থেকে তিনি রাসূলের রওজা শরীফকে নিরাপদ করেন। আইয়ুবীয় রাজবংশ। তিনি ছিলেন খ্রীষ্টান ক্রুসেডদারদের দুঃস্বপ্ন। এই মহাবীর হাত্তিনের যুদ্ধ ইউরোপের সম্মিলিত খ্রিষ্টান ক্রুসেডার বাহিনীকে পরাজিত করেন।৮৮ বছর খ্রিস্টানদের দখলে থাকার পর জেরুসালেম জয় ওআল-আকসা মসজিদ পুনরুদ্ধার করেন। মামলুক সালতানাত (দিল্লি) প্রতিষ্ঠাতা 
মামলুক সালতানাত (দিল্লি) তিনি ছিলেন সাইফুদ্দিন কুতুজ এর আইন জালুতের যুদ্ধের সময় সেনাপতি তার পরে মামলুক সালতানাত (কায়রো) শাসক ছিলেন এবং খ্রিস্টানদের পরাজিত করে মধ্যপ্রাচ্য থেকে ক্রুসেডারদের বিতাড়িত করেন।
মামলুক সালতানাত (কায়রো) প্রতিষ্ঠাতা।
আইন জালুতের যুদ্ধ মোঙ্গল সেনাবাহিনীকে পরাজিত করেন। (গোল্ডেন হোর্ড) দক্ষিণ রাশিয়ার ইউক্রেন,ক্রিমিয়া,কাজাখ,চেচেনিয়া এবং মধ্য এশিয়া কাজাকিস্তান সহ অনেক অঞ্চল শাসন করতেন।
আরতুগ্রুল গাজী। উসমানীয় সাম্রাজ্য প্রতিষ্ঠাতা। খিলজি রাজবংশ ভারতীয় রাজা।
নদীয়া আক্রমণ করে রাজা লক্ষণ সেন কে পরাজিত করে ১২০৫ সালে বাংলা জয় করে।     ",মুসলিম সমর নেতাদের তালিকা,https://bn.wikipedia.org/wiki?curid=614126
56358,614134,"অধ্যাপক ড. এম. গোলাম শাহী আলম (জন্ম: ২ ফেব্রুয়ারি ১৯৫২) হলেন একজন বাংলাদেশি শিক্ষক। তিনি সিলেট কৃষি বিশ্ববিদ্যালয়ের বর্তমান উপাচার্য। এর পূর্বে তিনি ময়মনসিংহে অবস্থিত বাংলাদেশ কৃষি বিশ্ববিদ্যালয়ের ভেটারেনারি অনুষদের অধীনে সার্জারি এবং অবস্টেরিক্স বিভাগের অধ্যাপক ছিলেন।
শাহী আলম ২ ফেব্রুয়ারি ১৯৫২ সালে বাংলাদেশের খুলনা বিভাগের ঝিনাইদহ জেলার শৈলকুপা থানার সন্দা গ্রামে জন্মগ্রহণ করেন। তার বাবা মোঃ গোলাম কিবরিয়া, পুলিশের একজন ডেপুটি সুপারিন্টেনডেন্ট ছিলেন, এবং মা আনয়ারা বেগম। তার দাদা মোঃ গোলাম রহমান, ঢাকার সিভিল ভেটারেনারি বিভাগের ডেপুটি পরিচালক ছিলেন। শাহী আলম, সাতারা আলমকে বিয়ে করেছেন। একত্রে তাদের এক কন্যা এবং এক পুত্র সন্তান রয়েছে।
বাংলাদেশ কৃষি বিশ্ববিদ্যালয়, ময়মনসিংহ থেকে ১৯৭৪ সালে শাহী আলম ডক্টর অফ ভেটারেনারি মেডিসিন (DVM) বিভাগে প্রথম শ্রেণী পেয়ে স্নাতক ডিগ্রী লাভ করেন। ১৯৭৫ সালে একই বিশ্ববিদ্যালয় থেকে তিনি অধ্যাপক আব্দুর রহমানের তত্ত্বাবধানে ভেটারেনারি মেডিসিনে স্নাতকোত্তর ডিগ্রী অর্জন করেন। ১৯৮১ সালে তিনি সুইডেনে অবস্থিত সুইডিশ ইউনিভার্সিটি অফ এগ্রিকালচারাল সাইন্স, আপসালায় ১৪তম এফএও/সিডা আন্তর্জাতিক স্নাতকোত্তর কোর্সের সাথে যুক্ত হন। তার অসামান্য অবদানের জন্য, সেখান থেকেই তিনি রয়্যাল ভেটারেনারি কলেজ, সুইডেনের ফেলোশিপ (FRVCS) পান। এমেরিটাস অধ্যাপক হিলারি ডোবসোনের তত্ত্বাবধানে, ""স্ট্রেস এন্ড ফার্টিলিটি ইন কাউ"" শিরোনামে সাফল্যের সাথে তার গবেষণা সম্পন্ন করার জন্য তিনি ১৯৮৫ সালে যুক্তরাজ্যের ইউনিভার্সিটি অফ লিভারপুল, ইংল্যান্ড থেকে পিএইচডি ডিগ্রী লাভ করেন। রয়্যাল ভেটারেনারি কলেজ, ইউনিভার্সিটি অফ লন্ডন থেকে তিনি ""লার্জ এনিমেল মেডিসিন এন্ড সার্জারি"" বিভাগে পোস্ট-ডক্টরাল ডিগ্রীও সম্পন্ন করেন।
শাহী আলম বাংলাদেশ কৃষি বিশ্ববিদ্যালয়,ময়মনসিংহে ১৯৭৭ সালে থেকে ভেটারেনারি অনুষদের অধীনে সার্জারি এবং অবস্টেরিক্স বিভাগের একজন শিক্ষক ছিলেন। অতঃপর তাকে এই বিভাগের অধ্যাপক হিসেবে নিয়োগ দেয়া দেয়া হয়। তিনি ৪ বছরের জন্য এই বিভাগের প্রধান এবং ২ বছরের জন্য ডীনের দায়িত্ব পালন করেন। তিনি বাকৃবি এবং ময়মনসিংহের ত্রিশালে অবস্থিত জাতীয় কবি কাজী নজরুল ইসলাম বিশ্ববিদ্যালয়ের একজন সিণ্ডিকেট সদস্য। ২০১৩ সাল থেকে তিনি যশোর বিজ্ঞান ও প্রযুক্তি বিশ্ববিদ্যালয়ের একজন পরিচালনা সদস্য হিসেবে কাজ করছেন। ২০১৪ সালের সেপ্টেম্বর থেকে শাহী আলম সিলেট কৃষি বিশ্ববিদ্যালয়ের উপাচার্যের দায়িত্বে আছেন। তিনি ১৯৯৮, ২০০২ এবং ২০১১ সালে যথাক্রমে নাশন্যাল ইনস্টিটিউট অফ এনিম্যাল ইন্ডাস্ট্রি, ৎ্‌সুকুবা, এবং জাপানের নাগোয়া এবং ইওয়াটা বিশ্ববিদ্যালয়ের পরিদর্শক গবেষক ফেলো হিসেবে কাজ করেছেন।
শাহী আলম যুক্তরাজ্য, নেদারল্যান্ডস, সুইডেন, নরওয়ে, ডেনমার্ক, মালয়েশিয়া, ইন্দোনেশিয়া, ফিলিপাইন, সিঙ্গাপুর, জাপান, মিশর এবং লাইবেরিয়া সহ এশিয়া, আফ্রিকা এবং ইউরোপের অনেক দেশ ভ্রমণ করেছেন।
দুগ্ধজাত গবাদিপশু প্রজনন এবং স্বাস্থ্য বিষয়ে শাহী আলমের ৩২ বছরের গবেষণার অভিজ্ঞতা রয়েছে। দীর্ঘ কর্মজীবনে তিনি ৭০টিরও বেশি বৈজ্ঞানিক পেপারের সহ-সম্পাদনা করেছেন। তার প্রায় একশোটি বৈজ্ঞানিক পেপার বিভিন্ন পীয়ার রিভিউ জার্নালে প্রকাশিত হয়েছে। তিনি দুটি বইও সম্পাদনা করেছেন।
",এম. গোলাম শাহী আলম,https://bn.wikipedia.org/wiki?curid=614134
56359,614158,"১৯৯৭ চট্টগ্রাম ভূমিকম্প (বান্দরবান ভূমিকম্প নামেও পরিচিত) ১৯৯৭ সালের ২১ নভেম্বর ১১:২৩ ইউটিসি সময়ে বাংলাদেশ-ভারত-মায়ানমার সীমান্ত এলাকায় সংগঠিত হয়। রিখটার স্কেলে এর মাত্রা ছিল ৬.১ । এর উপকেন্দ্র ছিল ভারতের মিজোরাম রাজ্যে। মিজোরামে কোন হতাহত না হলেও বাংলাদেশের চট্টগ্রামে একটি পাঁচতলা ভবন ধ্বসে ২৩ জন লোক প্রাণ হারায়। এই ভূমিকম্পের ফলে বাংলাদেশের রাজধানী ঢাকা থেকেও ভূকম্পন অনুভূত হয়েছিল।
",১৯৯৭ চট্টগ্রাম ভূমিকম্প,https://bn.wikipedia.org/wiki?curid=614158
56360,614179,"মিহির দাস () একজন প্রখ্যাত ওড়িয়া চলচ্চিত্র অভিনেতা। ১৯৯৮ সালে ""লক্ষী প্রতিমা"" ও ২০০৫ সালে ""ফেরিয়া মো সুনা ভউনি"", ২০০২ সালে ""রাখি বান্ধিলি মো রখিব মান"" এবং ২০১০ সালে ""প্রেম অঢ়েই অক্ষর"" চলচ্চিত্রে অভিনয়ের জন্য ওড়িশা রাজ্য সরকারের কাছ থেকে সেরা পার্শ্ব অভিনেতার পুরস্কার পান।Mihir Das: Famous Odia Actor- www.orissaspider.com ""(২৪ ডিসেম্বর, ২০১৭ তারিখে সংগৃহিত)""Orissa State Film Award Winners- www.orissacinema.com ""(২৪ ডিসেম্বর, ২০১৭ তারিখে সংগৃহিত)""ODISHA STATE FILM AWARDS 2010- incredibleorissa.com ""(২৪ ডিসেম্বর, ২০১৭ তারিখে সংগৃহিত)""
",মিহির দাস,https://bn.wikipedia.org/wiki?curid=614179
56361,614194,"মীনকেতন দাস (৭ সেপ্টেম্বর, ১৯৬১- ৩০ জুন, ২০১৭) ওড়িয়া ভাষার চলচ্চিত্রের (ওলিউড) একজন প্রখ্যাত অভিনেতা। তিনি ওলিউডে অভিনয়ের পাশাপাশি জলিউডেও অভিনয় করেছেন। এছাড়া তিনি বেশ কিছু মঞ্চ নাটকে অভিনয় ও দিক নির্দেশনা দিয়েছেন। ৩০ জুন, ২০১৭ তারিখে অগ্নাশয়ের ক্যান্সার জনিত কারনে তিনি মৃত্যুবরণ করেন। মৃত্যুকালে তাঁর বয়স হয়েছিল ৫৬ বছর। মীনকেতন দাস মধ্য উৎকল সঙ্গীত মহাবিদ্যালয়ের ছাত্র ছিলেন। ১৯৯৮ সালে ""গঙ্গশিউলি"" (ওড়িয়া ছায়াছবি) চলচ্চিত্রে অভিনয়ের মাধ্যমে ব্যাপক দর্শকপ্রিয়তা অর্জন করেন। প্রায় দুই দশকেরও বেশি সময় ধরে তিনি ওলিউডে অভিনয় করেছেন। এ সময়ের মধ্যে তিনি একশোরও বেশি ওড়িয়া ছবিতে অভিনয় করেন। তাঁর মৃত্যুতে ওড়িশার মুখ্যমন্ত্রী নবীন পট্টনায়কসহ বিশিষ্টজনরা শোক প্রকাশ করেন।Odisha CM condoles death of actor Minaketan- odishasuntimes.com ""(১ জুন, ২০১৭ তারিখে প্রকাশিত প্রতিবেদন)""Popular Odia actor Minaketan Das passes away at 56 due to pancreatic cancer- www.firstpost.com ""(১ জুন, ২০১৭ তারিখে প্রকাশিত প্রতিবেদন)""Minaketan Das Biography- www.imdb.com ""(২১ ডিসেম্বর, ২০১৭ তারিখে সংগৃহিত)""
ଆରପାରିରେ ଅଭିନେତା ମୀନକେତନ (পরলোকে অভিনেতা মীনকেতন)- ""www.onakhabar.com (১ জুন, ২০১৭ তারিখে প্রকাশিত প্রতিবেদন)""
",মীনকেতন দাস,https://bn.wikipedia.org/wiki?curid=614194
56362,614200,সিস্টার শ্রীদেবী ২০১৭ সালে মুক্তি পাওয়া ওড়িয়া ভাষার চলচ্চিত্র। ছবিটির পরিচালক ও চিত্রনাট্যকার অশোক পতি এবং প্রযোজনা সংস্থা তরঙ্গ সিনে প্রোডাকশন। ,সিস্টার শ্রীদেবী,https://bn.wikipedia.org/wiki?curid=614200
56363,614212,"এটি 'বাংলাদেশ প্রিমিয়ার লীগ প্রতিযোগিতার পরিসংখ্যান এবং রেকর্ডের একটি 'সামগ্রিক' তালিকা। দ্রষ্টব্য: অরেঞ্জ ক্যাপ বিজয়ীরা হচ্ছে একটি মৌসুমে সর্বাধিক রান সংগ্রহকারী খেলোয়াড় দ্রষ্টব্য: পার্পল ক্যাপ বিজয়ীরা হলো একটি মৌসুমের মধ্যে সর্বাধিক উইকেট শিকারী খেলোয়াড়
",বাংলাদেশ প্রিমিয়ার লীগের রেকর্ড এবং পরিসংখ্যানের তালিকা,https://bn.wikipedia.org/wiki?curid=614212
56364,614216,"গ্রেটার নয়ডা হল উত্তর ভারতের রাজ্য উত্তর প্রদেশের গৌতম বুদ্ধ নগর জেলার ১,০০,০০০-এর বেশি জনসংখ্যা বিশিষ্ট একটি শহর।  এই শহরটি ইউ.পি. শিল্প এলাকা উন্নয়ন আইন, ১৯৭৬-এর অধীনে নির্মিত হয়েছিল। এটি ভারতের জাতীয় রাজধানী অঞ্চলের (এনসিআর) অংশ। রাজধানী নতুন দিল্লির ৩০ কিলোমিটার দক্ষিণ-পূর্বে অবস্থিত, নয়ডা-গ্রেটার নয়ডা এক্সপ্রেসওয়ের দ্বারা গ্রেটার নয়ডা পৌঁচ্ছানর জন্য ৩০ মিনিট সময় লাগে। ১৯৮০-এর দশকের গোড়ার দিকে, ভারত সরকার বুঝতে পেরেছিল যে দ্রুত গতিতে দিল্লি মহানগরের বিস্তৃতির ফলে বিশৃঙ্খলার সৃষ্টি হবে, তাই তারা প্রায়শই আবাসিক ও শিল্প এলাকাগুলিরর উন্নয়নের পরিকল্পনা করে জনসংখ্যাগত বোঝা কমাতে। বৃহত্তর নয়ডা সিটির আগে, উত্তর প্রদেশের সীমান্ত জুড়ে নয়ডা ও হরিয়ানা সীমান্ত জুড়ে গুড়গাঁও, দুইটি অঞ্চল গড়ে ওঠে। বৃহত্তর নয়ডা শহরের সূচনাপ্রাপ্ত এলাকা - ১২৪ টি গ্রামের ৩৮,০০০ হেক্টর (৩০৮ বর্গকিমি) এলাকায় উন্নত অবকাঠামো দ্বারা পরিপূর্ণ করা হয়েছিল, কিন্তু ১৯৯০-এর দশকে ভারতীয় অর্থনীতিতে ব্যাপক বৃদ্ধি দেখা দেয়। দিল্লি, মুম্বাই, কলকাতা, চেন্নাই, হায়দ্রাবাদ এবং বেঙ্গালুরুর মতো শহরগুলিতে অভিবাসন পরিকল্পনাগুলি অতিক্রম করে। ২০-২৫ বছর ধরে জনসংখ্যা বৃদ্ধির লক্ষ্যে নয়ডাকে উন্নত করা হয়েছিল। যদিও দিল্লি থেকে জনসংখ্যার ব্যাপক প্রবাহ আসে, যার ফলে এটি মাত্র ১৫ বছরের মধ্যে জনসংখ্যা দ্বারা পরিপূর্ণ হয়ে যায়, যদিও শহরটির বিস্তার সম্পূর্ণতা হয়নি এবং অবৈধ খননের একটি সমস্যা রয়ে গেছে। 
উত্তরপ্রদেশ সরকার উন্নত পরিকল্পনার পাশাপাশি নয়ডার সম্প্রসারণ হিসাবে অন্য শহরটি বিকাশের সিদ্ধান্ত নিয়েছে। ধারণা ছিল নয়ডার থেকে প্রায় ২৫ কিমি দূরে একটি বিশ্বমানের শহর তৈরি করা। বোড়াকি কাছাকাছি একটি রেলওয়ে স্টেশন এবং একটি আন্তর্জাতিক বিমানবন্দর নিয়ে একটি স্বাধীন শহর হিসাবে বৃহত্তর নয়ডা শহরের পরিকল্পনা করা হয়। ১৯৯০-এর দশকে নয়ডা শহরের সম্প্রসারিত অংশ (বর্তমানে গৌতম বুদ্ধ নগরের একটি অংশ) আজ বৃহত্তর নয়ডা নামে পরিচিত হয়ে উঠেছে। শহরের উন্নয়নটি বৃহত্তর নয়ডা কর্তৃপক্ষ কর্তৃক পরিচালিত হয়। গ্রেটার নয়ডা আগ্রা থেকে ছয়-লেনের যমুনা এক্সপ্রেসওয়ে দ্বারা সংযুক্ত। এই শহরের বৌদ্ধ ইন্টারন্যাশনাল সার্কিটে বার্ষিক ভারতীয় গ্র্যান্ড প্রিক্স অনুষ্ঠিত হয়। শহরের প্রতিটি প্রধান সড়ক পরিষেবা লেনগুলির সাথে বিস্তৃত। শহরের সেক্টরগুলি গ্রিক বর্ণমালা অক্ষর দ্বারা নামকরণ করা হয়। সমস্ত ক্যাবলিং এবং ইউটিলিটি ব্যবস্থা ভূগর্ভস্থ। আলফা, বিটা, এবং গামা হল শহরটির প্রাচীনতম সেক্টর। অন্যান্য উদীয়মান সেক্টর হিসাবে জু, ডেল্টা, মিউ, ওমাইক্রন এবং টাউ অন্তর্ভুক্ত। বর্তমান জিএনআইডিএ অফিসটি ঐতিহাসিক গ্রাম রামপুর জগির/জাহাঙ্গীরের বিপরীতে গামা দ্বিতীয় সেক্টরে অবস্থিত যেখানে বিপ্লবী পন্ডিত রাম প্রসাদ বিসমিল ১৯১২ সালে মাউন্টবুরি ষড়যন্ত্রের পর গোপনে লুকিয়ে ছিলেন। উত্তর প্রদেশ সরকার থেকে একটি পার্ককে ""অমর শহীদ পটি রাম প্রসাদ বিসমিল উদ্যান"" নামে অভিহিত করা হয়েছে।  ফেব্রুয়ারী ২০১৪, ২০১৬ এবং ২০১৮ সালের মধ্যে যথাক্রমে ১২ তম, ১৪ তম এবং ১৬ তম অটো এক্সপোজ (দ্য মোটর শো) গ্রেটার নয়ডার ""ইন্ডিয়া এক্সপো মার্ট""য়ে অনুষ্ঠিত হয়।
বৃহত্তর নয়ডা পশ্চিম (গ্রেটার নয়ডা ওয়েস্ট), পূর্বে সম্প্রসারিত নয়ডা বা নয়ডা এক্সটেনশন নামে পরিচিত, যা বৃহত্তর নয়ডার একটি অংশ এবং এতে ১৬ টি গ্রাম রয়েছে: খাইরপুর গুর্জর, শাহাবরি, দেবলা, পাটোয়ারী, ঘঙ্গোলা, বিসরকখ, রোজা-ইয়াকুবপুর, হাইবাতপুর, ইতাইদা, পাটোয়ারী, আমিনাবাদ, আসাদালাপ্লার, মাইনচা এবং চিপিয়ান বুজর্গ। The number game at Noida Extension property . The Talking Brick (2013-03-28). Retrieved on 2013-07-21.Noida Extension: On track. Indian Express (2012-09-15). Retrieved on 2013-07-21. সম্প্রসারিত নয়ডা বা নয়ডা এক্সটেনশনের (সেক্টর ১ থেকে ৪) অধীনে সমস্ত সেক্টর বৃহত্তর নয়ডা কর্তৃপক্ষের অংশ। Noida Extension: On track. Indian Express (2012-09-15). Retrieved on 2013-07-21. ২০১২ সালের শেষের দিকে, এই এলাকাকে বৃহত্তর নয়ডা (পশ্চিম) নামে নামকরণের পরিকল্পনা করা হয়েছিল। পরিকল্পনাকারীরা এনসিআর অঞ্চলকে আবাসিক ভবন প্রদানের উদ্দেশ্যে এলাকাটি ব্যবহার করেছিলেন।  ২০১১ সালের আদমশুমারি অনুযায়ী, বৃহত্তর নয়ডার জনসংখ্যা ছিল ১,০৭,৬৭৬ জন, যার মধ্যে ৫৮,৬৬২ জন পুরুষ এবং ৪৯,০১৪ জন নারী। সাক্ষরতার হার ৮৬.৫৪%, যেখানে পুরুষদের সাক্ষরতার হার ৯১.৪৮% এবং নারী সাক্ষরতার হার ৮০.৬৫%।  বৃহত্তর নয়ডার জনসংখ্যা প্রধানত ছাত্র, কর্পোরেট কর্মচারী এবং শ্রমিকদের সমন্বয়ে গঠিত। ছাত্ররা প্রায়ই ভারত ও বিদেশের অন্যান্য অংশ থেকে আগত বাসিন্দা। বৃহত্তর নয়ডা ও নয়ডায় প্রায় মোট ৩০০ টি গ্রাম রয়েছে। শহরটির অবকাঠামোটি বৃহত্তর নোড কর্তৃপক্ষের তত্ত্বাবধানে, উত্তর প্রদেশের শিল্প এলাকা উন্নয়ন আইন, ১৯৭৬-এর অধীনে একটি বিধিবদ্ধ কর্তৃপক্ষের সেট আপ।  কর্তৃপক্ষের প্রধান হলেন চেয়ারম্যান, যিনি একজন আইএএস কর্মকর্তা, তবে কর্তৃপক্ষের দৈনিক বিষয় তার সিইও-এর তত্ত্বাবধানে থাকে, যিনি একজন আইএএস কর্মকর্তা। বৃহত্তর নয়ডা কর্তৃপক্ষ উত্তরপ্রদেশ সরকারের অবকাঠামো ও শিল্প উন্নয়ন বিভাগের অধীনে রয়েছে। বর্তমান চেয়ারম্যান রাহুল ভাটনগর, আর বর্তমান সিইও দেবাশীষ পাণ্ডে। 
বৃহত্তর নয়ডা গৌতম বুদ্ধ নগর জেলার মিরাট বিভাগের একটি অংশ, যা বিভাগীয় কমিশনারের নেতৃত্বে উচ্চতর একজন আইএএস কর্মকর্তা ও স্থানীয় সরকারী প্রতিষ্ঠান (পৌর কর্পোরেশন সহ) প্রধানের দায়িত্বে রয়েছে। কমিশনার বিভাগীয় অবকাঠামো উন্নয়ন এবং আইন-শৃঙ্খলা বজায় রাখার জন্যও কাজ করেন।  এ কারণে জেলা ম্যাজিস্ট্রেট মিরাটের বিভাগীয় কমিশনারকে রিপোর্ট করেন। বর্তমান কমিশনার হলেন প্রভাত কুমার।  গৌতম বুদ্ধ নগর জেলা প্রশাসনের নেতৃত্বে রয়েছেন গৌতম বুধ নগরের জেলা ম্যাজিস্ট্রেট, যিনি একজন আইএএস কর্মকর্তা। কেন্দ্রীয় সরকারের জন্য সম্পত্তি রেকর্ড ও রাজস্ব সংগ্রহের দায়িত্বে রয়েছেন জেলা প্রশাসক বা ম্যাজিস্ট্রেট এবং নগরে জাতীয় নির্বাচনের পর্যবেক্ষক হলেন জেলা ম্যাজিস্টেট। এমডি আইন-শৃঙ্খলা রক্ষার জন্যও কাজ করেন, তাই গৌতম বুদ্ধ নগরের এসএসপি গৌতম বুধ নগরের জেলা ম্যাজিস্ট্রেটকে রিপোর্ট করে।  জেলা ম্যাজিস্ট্রেটকে সহায়তা করে একজন প্রধান উন্নয়ন কর্মকর্তা, তিন অতিরিক্ত জেলা ম্যাজিস্ট্রেট (নির্বাহী, অর্থ / রাজস্ব ও ভূমি অধিগ্রহণ) এবং এক জন সিটি ম্যাজিস্ট্রেট। জেলা সদর, দাদরি ও জহর নামে তিনটি মহকুমা বা তালুকে বিভক্ত, যার নেতৃত্বে একজন উপ-বিভাগীয় ম্যাজিস্ট্রেট রয়েছে, যিনি জেলা ম্যাজিস্ট্রেটকে রিপোর্ট করেন। বর্তমান ডিএম হলেন ব্রজেশ নারায়ণ সিং।  
শেষ পর্যন্ত, বৃহত্তর নয়ডা শহর বড় কর্পোরেট সংস্থা তাদের ব্যবসা প্রতিষ্ঠার জন্য অনেক আগ্রহের আকৃষ্ট করেছে। নভেম্বর ২০১৬ সালে, পতঞ্জলী আয়ুর্বেদ ঘোষণা করে যে ₹২,০০০ টাকার একটি বিনিয়োগ করবে বৃহত্তর নয়ডা। প্রকল্পটি উত্তরপ্রদেশের মন্ত্রিসভা দ্বারা অনুমোদিত হয়েছে।  মোবাইল নির্মাতারা গ্রেটার নয়ডায় বিনিয়োগের আগ্রহ দেখিয়েছে।  তাইওয়ান বৈদ্যুতিক ও ইলেকট্রনিক্স ম্যানুফ্যাকচারার্স এসোসিয়েশন $২,০০ মিলিয়ন মার্কিন ডলারের বিনিয়োগে ২১০ একর গ্রীনফিল্ড ইলেক্ট্রনিক উৎপাদন কেন্দ্র গড়ে তুলবে। 
",বৃহত্তর নয়ডা,https://bn.wikipedia.org/wiki?curid=614216
56365,614221,"শিরনি হলো এক বিশেষ ধরনের খাদ্য যা কোন ধর্মীয় ব্যক্তিত্বের উদ্দেশ্যে নিবেদন করা হয়। মূলতঃ এটি ভারতীয় উপমহাদেশের স্থানীয় সংস্কৃতির অংশ, যা বিভিন্ন কিছু যাঞ্চা করে তৈরি করা হয় এবং সকলের মধ্যে বিতরণ করা হয়। ",শিরনি,https://bn.wikipedia.org/wiki?curid=614221
56366,614222,"জাতীয় বিজ্ঞান ও প্রযুক্তি জাদুঘর ১৯৬৫ সালের ২৬ এপ্রিল তৎকালীন পাকিস্তান সরকার কর্তৃক ঢাকায় প্রতিষ্ঠিত হয়। বাংলাদেশের স্বাধীনতা যুদ্ধের পর এটি বিজ্ঞান ও প্রযুক্তি মন্ত্রণালয়ের আওতায় আসে। ২৬ এপ্রিল, ১৯৬৫ সালে পাকিস্তান সরকারের এক নির্বাহী আদেশের মাধ্যমে জাতীয় বিজ্ঞান ও প্রযুক্তি জাদুঘর আত্নপ্রকাশ করে। প্রতিষ্ঠার বছরের সেপ্টেম্বর মাস থেকে এটি ঢাকা গণ গ্রন্থাগার ভবনে কাজ শুরু করে। ১৯৭০ সালের এপ্রিল মাসে এটিকে ঢাকার চামেলিবাগে স্থানান্তর করা হয় ও পরের বছরের মে মাসে এটিকে ধানমন্ডির ১নং সড়কে স্থানান্তর করা হয়। ১৯৭২ সালে এটিকে জাতীয় জাদুঘরের মর্যাদা প্রদান করা হয় এবং বিজ্ঞান ও প্রযুক্তি মন্ত্রণালয়ের অধীনে এটি একটি স্বায়ত্তশাসিত প্রতিষ্ঠান হিসেবে কার্যক্রম শুরু করে। ১৯৭৯ সালে এটিকে ধানমন্ডির ৬নং সড়কে নেয়া হয় ও পরের বছর আবার এটিকে কাকরাইল মসজিদের সামনের একটি স্থানে স্থানান্তর করা হয়। জাদুঘরের একটি নিজস্ব ভবন নির্মাণের জন্য বাংলাদেশ সরকার ঢাকার আগারগাঁও, শেরে বাংলা নগরে ৫ একরের একখন্ড জমি বরাদ্দ করে এবং সেখানে ১৯৮১ সালে এর নিজস্ব ভবন তৈরির কাজ সম্পূর্ণ করে।
জাতীয় বিজ্ঞান ও প্রযুক্তি জাদুঘরে ৭টি গ্যালারী রয়েছে। এগুলি হলো: 
শনিবার থেকে বুধবার সকাল ৯.০০ টা থেকে বিকাল ৫.০০টা গ্যালারী প্রদর্শন করা যায়।
নিয়মিতভাবে বিজ্ঞান ও প্রযুক্তির উপর বিভিন্ন সময়ে বক্তৃতার আয়োজন করা হয়। ১৯৭৮ সাল থেকে জাতীয় বিজ্ঞান ও প্রযুক্তি সপ্তাহ উদ্যাপিত হয়ে আসছে। জাতীয় বিজ্ঞান ও প্রযুক্তি সপ্তাহে প্রতিযোগিতা ও বিজ্ঞান মেলা আঞ্চলিক পর্যায় ও কেন্দ্রীয় পর্যায়ে অনুষ্ঠিত হয়। ",জাতীয় বিজ্ঞান ও প্রযুক্তি জাদুঘর (বাংলাদেশ),https://bn.wikipedia.org/wiki?curid=614222
56367,614233,"সিডনি জন ""সিড"" চ্যাপলিন (ইংরেজি: Sidney Chaplin; ১৬ মার্চ, ১৮৮৫ - ১৬ এপ্রিল, ১৯৬৫) ছিলেন একজন ইংরেজ অভিনেতা। ""দ্য বেটার ওল"" তার অভিনীত অন্যতম সেরা চলচ্চিত্র। তিনি চলচ্চিত্র অভিনেতা ও নির্মাতা চার্লি চ্যাপলিনের বড় ভাই এবং তার ব্যবসায়িক ব্যবস্থাপক হিসেবে দায়িত্ব পালন করেছেন। তিনি সিডনি আর্ল চ্যাপলিনের চাচা, যার নামকরণ করা হয় তার নামানুসারে। সিডনি জন হিল ১৮৮৫ সালের ১৬ মার্চ লন্ডনে জন্মগ্রহণ করেন। তার মাতা হান্নাহ হিলের বয়স ছিল তখন ১৯ বছর। হান্নাহ দাবী করেন যে তার পিতার নাম সিডনি হক্‌স, কিন্তু তার পিতার পরিচয় জানা যায় নি। তার জন্মের তিন মাস পর তার মাতা চার্লস চ্যাপলিন সিনিয়রকে বিয়ে করেন এবং তার উপনাম চ্যাপলিন রাখা হয়। সিডনি ও তার ছোট ভাই চার্লি দুজনে একসাথে হ্যানওয়েলের কুকু স্কুলে পড়াশুনা করতেন। সিডনি ১৯০৬ সালে ফ্রেড কার্নো কোম্পানিতে যোগ দেন এবং ১৯০৮ সালের মধ্যে তারকা খ্যাতি লাভ করেন। তার ছোট ভাই চ্যাপলিন তার মাধ্যমে এই কোম্পানি যোগ দেয় এবং পরবর্তীতে তারা আমেরিকা সফরে যায়। চার্লি কিস্টোনে যোগ দেওয়ার পর তাকেও সেখানে যোগ দেওয়ার প্রস্তাব দেয়। সিডনি ও তার স্ত্রী মিনি ১৯১৪ সালের অক্টোবরে ক্যালিফোর্নিয়া যান। তিনি সেখানে কয়েকটি হাস্যরসাত্মক চলচ্চিত্রে অভিনয় করেন, তার মধ্যে উল্লেখযোগ্য হল ""আ সাবমেরিন পাইরেট"" এবং ""টিলিস পাঙ্কচার্ড রোম্যান্স"", যা সফল হয়। এই সফলতার ধারাবাহিকতায় সিডনি চার্লির জন্য ভাল কোম্পানি পাওয়ার জন্য পর্দায় অভিনয় ছেড়ে দেন। ১৯১৬ সালের ২৭ ফেব্রুয়ারি চার্লির জন্য তিনি মিউচুয়াল ফিল্মের সাথে ৫০০,০০০ মার্কিন ডলারের চুক্তি করেন, এবং পরে এই চুক্তির মেয়াদ শেষ হলে ১৯১৭ সালের ১৭ জুন ফার্স্ট ন্যাশনালের সাথে চার্লির জন্য ১.২৫ মিলিয়ন ডলারের চুক্তি করেন। পরবর্তীতে তিনি চার্লির ব্যবসায়িক বিষয়াবলী তাদারকি শুরু করেন। পাশাপাশি তিনি ফার্স্ট ন্যাশনালের ""পে ডে"" (১৯২২) ও ""দ্য পিলগ্রিম"" (১৯২৩) চলচ্চিত্রে অভিনয় করেন। ১৯১৯ সালে নিজেও ফ্যামাস প্লেয়ার্স-লাস্কির সাথে মিলিয়ন ডলারের চুক্তিতে আবদ্ধ হন। কিন্তু কিছু সমস্যা কারণে তিনি সফল হতে পারেন নি এবং অসফল ""কিং, কুইন, জোকার"" (১৯২১) চলচ্চিত্রে অভিনয় করেন। পরবর্তীতে তিনি কলিন মুরের সাথে ""দ্য পারফেক্ট ফ্ল্যাপার"" (১৯২৪), এবং ""আ ক্রিস্টি কমেডি"" ও ""চার্লিস আন্ট"" (১৯২৫) চলচ্চিত্রে অভিনয় করেন। এছাড়া তিনি ওয়ার্নার ব্রস. পিকচার্সের পাঁচটি চলচ্চিত্র, ""দ্য ম্যান অন দ্য বক্স"" (১৯২৫), ""ওহ, হোয়াট আনার্স!"" (১৯২৬), ""দ্য বেটার ওল"" (১৯২৬), ""দ্য মিসিং লিংক"" (১৯২৭), এবং ""দ্য ফরচুন হান্টার"" (১৯২৭) এ অভিনয় করেন। ""দ্য বেটার ওল"" ছিল তার সেরা চলচ্চিত্র, কারণ এতে তিনি কার্টুনিস্ট ব্রুস বাইর্ন্সফাদারের বিখ্যাত প্রথম বিশ্বযুদ্ধের চরিত্র ওল্ড বিল ভূমিকায় অভিনয় করেন এবং এটি ছিল ওয়ার্নার ব্রাদার্সের দ্বিতীয় ভিটাফোন সঙ্গীতযুক্ত চলচ্চিত্র।Eyman, Scott. ""The Speed of Sound: Hollywood and the Talkie Revolution 1926–1930"" ব্রিটিশ ইন্টারন্যাশনাল পিকচার্সের সাথে সিডনির প্রথম চলচ্চিত্র ""আ লিটল বিট অব ফ্লাফ"" ছিল তার শেষ চলচ্চিত্র। ১৯২৯ সালে তিনি এই স্টুডিওর সাথে তার দ্বিতীয় চলচ্চিত্র ""মামিং বার্ডস"" চলচ্চিত্রের কাজ শুরু করেন। তার সহ-অভিনেত্রী মলি রাইট সিডনির বিরুদ্ধে তার স্তনবৃন্তে কামড় দেওয়ার অভিযোগ করেন। স্টুডিও রাইটের অভিযোগ খতিয়ে দেখে যে তার অভিযোগ সত্য। এই কেলেঙ্কারির পর তিনি ইংল্যান্ড ছেড়ে যান এবং আর কিছু অনাদায়ী কর রয়ে যায়। ১৯৩০ সালে তাকে দেউলিয়া ঘোষণা করা হয়। রিচার্ড অ্যাটেনব্রোর ""চ্যাপলিন"" চলচ্চিত্রে তার কিশোর বয়সের চরিত্রে অভিনয় করেন নিকোলাস গ্যাট এবং প্রাপ্তবয়স্ক চরিত্রে অভিনয় করেন পল রাইস। এতে চার্লির সাথে তার ব্যক্তিগত ও ব্যবসায়িক সম্পর্ক চিত্রায়িত করা হয়।  ",সিডনি চ্যাপলিন,https://bn.wikipedia.org/wiki?curid=614233
56368,614244,"এম. এ. মান্নান (জন্ম: ১৬ ফেব্রুয়ারি ১৯৪৬) একজন বাংলাদেশী রাজনীতিবিদ, সাংসদ, ও প্রতিমন্ত্রী। তিনি ২০১৯ সাল থেকে বাংলাদেশের পরিকল্পনা মন্ত্রী হিসাবে দায়িত্ব পালন করছেন। এম এ মান্নান ছিলেন তৎকালীন সিএসপি কর্মকর্তা। তিনি কিশোরগঞ্জ, ময়মনসিংহ এবং চট্টগ্রাম জেলার জেলা প্রশাসক ও জেলা ম্যাজিস্ট্রেট ছিলেন। পরবর্তীতে স্বরাষ্ট্র মন্ত্রণালয় (বাংলাদেশ) এর যুগ্মসচিব, প্রধানমন্ত্রীর কার্যালয় (বাংলাদেশ) এর মহাপরিচালক এবং এনজিও বিষয়ক ব্যুরোর মহাপরিচালক হিসেবে দায়িত্ব পালন করেন। এম এ মান্নান ২০০৩ সালে বাংলাদেশ ক্ষুদ্র ও কুটির শিল্প সংস্থা এর চেয়ারম্যান দায়িত্ব পালন শেষে সরকারী চাকরী থেকে অবসর গ্রহণ করেন। ",এম. এ. মান্নান (সুনামগঞ্জের রাজনীতিবিদ),https://bn.wikipedia.org/wiki?curid=614244
56369,614255,"টমাস জেমস এডউইন অ্যান্ড্রুজ (; জন্ম: ২৬ আগস্ট, ১৮৯০ - মৃত্যু: ২৮ জানুয়ারি, ১৯৭০) নিউটাউনে জন্মগ্রহণকারী বিশিষ্ট অস্ট্রেলীয় আন্তর্জাতিক ক্রিকেট তারকা ছিলেন। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯২১ থেকে ১৯২৬ সময়কালে অস্ট্রেলিয়ার পক্ষে ১৬ টেস্টে অংশগ্রহণের সুযোগ ঘটে তাঁর। ঘরোয়া প্রথম-শ্রেণীর ক্রিকেটে নিউ সাউথ ওয়েলসের প্রতিনিধিত্ব করেছেন।""List of Players who have played for New South Wales"". www.cricketarchive.com. Retrieved 12 August, 2017 দলে তিনি মূলতঃ ব্যাটসম্যান ছিলেন। ডানহাতে ব্যাটিং করার পাশাপাশি ডানহাতে লেগ ব্রেক বোলিং করতে পারতেন টমি অ্যান্ড্রুজ। ১৯১২ থেকে ১৯২৯ সময়কাল পর্যন্ত ঘরোয়া প্রথম-শ্রেণীর ক্রিকেটে নিউ সাউথ ওয়েলসের পক্ষে খেলেছেন। এ সময়ে বল ছোঁড়ার অভিযোগে তাঁকে বোলিং করা থেকে নিষিদ্ধ ঘোষণা করা হয়েছিল। ৭ নভেম্বর, ১৯১৪ তারিখে নিউ সাউথ ওয়েলস বনাম কুইন্সল্যান্ডের মধ্যকার খেলার বোলিংকালে বলকে ঢিল দিয়ে ছুড়েছিলেন তিনি।Whimpress, pp. 154–155. ২৮ মে, ১৯২১ তারিখে ইংল্যান্ডের বিপক্ষে টেস্ট অভিষেক ঘটে তাঁর। একই দলের বিপক্ষে ১৮ আগস্ট, ১৯২৬ তারিখে সর্বশেষ টেস্টে অংশ নেন টমি অ্যান্ড্রুজ। ৭৯ বছর বয়সে ২৮ জানুয়ারি, ১৯৭০ তারিখে নিউ সাউথ ওয়েলসের ক্রয়ডনে তাঁর দেহাবসান ঘটে। 
",টমি অ্যান্ড্রুজ,https://bn.wikipedia.org/wiki?curid=614255
56370,614271,এটি মহাকাশে ভ্রমণকারী মুসলিম নভোচারীগণের তালিকা। ,মুসলিম নভোচারীগণের তালিকা,https://bn.wikipedia.org/wiki?curid=614271
56371,614273,"আর. ডি. বনশল (১৯২৩ - ২০১০) ছিলেন একজন ভারতীয় চলচ্চিত্র প্রযোজক। তিনি মূলত বাংলা চলচ্চিত্র প্রযোজনার জন্য পরিচিত। সত্যজিৎ রায় পরিচালিত জয় বাবা ফেলুনাথ, চারুলতা, নায়ক ও অজয় কর পরিচালিত সাত পাকে বাঁধা ইত্যাদি ব্যবসা সফল তথা জাতীয় ও আন্তর্জাতিক পুরস্কার বিজয়ী চলচ্চিত্রের তিনি প্রযোজনাকারী ছিলেন। এছাড়াও তিনি পরিচালক সুধীর মুখোপাধ্যায় মৃণাল সেন, তপন সিংহ ও অন্যান্যদের সাথে কাজ করেছেন। আর. ডি. বনশল ১৯২৩ খ্রিস্টাব্দে ভারতের আগ্রায় (তৎকালী, ব্রিটিশ ভারত) জন্মগ্রহণ করেন। আর.ডি বনশল ১১ই ডিসেম্বর, ২০১০-এ কলকাতায় মৃত্যুবরণ করেন। ",আর. ডি. বনশল,https://bn.wikipedia.org/wiki?curid=614273
56372,614279,"মুফতি নুরুন্নেসা খাতুন ছিলেন বাংলাদেশের একজন লেখিকা, শিক্ষিকা এবং উদ্ভিদবিজ্ঞানী। খাতুন ব্রিটিশ সাম্রাজ্যের সময় আসাম রাজ্যের সিলেট জন্মগ্রহণ করেন। শৈশবকালে তিনি শিলংয়ে কাটিয়েছেন। ১৯৪৭ সালে তিনি সিলেটে চলে আসেন, যে বছর সিলেট পূর্ব বাংলার সাথে যোগদান করে সিলেট গণভোটের মাধ্যমে ভবিষ্যৎ রাষ্ট্র পাকিস্তানের অংশ হতে। সরকারি বালিকা বিদ্যালয় থেকে ১৯৫৩ সালে তিনি ম্যাট্রিক পরীক্ষায় উত্তীর্ণ হন। মুরারিচাঁদ কলেজ থেকে তিনি আইএসসি এবং বিএসসি পাশ করেন।ঢাকা বিশ্ববিদ্যালয় থেকে তিনি ছত্রাকবিজ্ঞান এবং উদ্ভিদ রোগবিজ্ঞানে স্নাতকোত্তর ডিগ্রী লাভ করেন। তিনি ঢাকার কায়েদ-ই-আজম কলেজ, এবং সিলেট মহিলা কলেজে স্বল্প পরিসরে পাঠদান করতেন। ১৯৬৭ সালে, তিনি সিলেটের মুরারিচাঁদ কলেজে যোগদান করেন এবং ১৯৬৭ সালে তিনি জগন্নাথ কলেজ (বর্তমান জগন্নাথ বিশ্ববিদ্যালয়) এর সহকারী অধ্যাপিকা হিসেবে নিযুক্ত হন। তিনি উচ্চশিক্ষার জন্য ইংল্যান্ডে যান এবং ১৯৭১ সালে লিভারপুল বিশ্ববিদ্যালয় থেকে স্নাতকোত্তর ডিগ্রী পান। তিনি ইংল্যান্ডের রয়্যাল ন্যাশনাল রোজ সোসাইটির একজন সদস্য হন। তিনি ইডেন মহিলা কলেজেও শিক্ষাদান করেন এবং ১৯৭৩ থেকে ১৯৭৫ পর্যন্ত তিনি বেগম বদরুন্নেসা মহিলা কলেজে পড়ান। ১৯৭৫ সালে তিনি বেগম বদরুন্নেসা মহিলা কলেজের উদ্ভিদ ও প্রাণীবিদ্যা বিভাগের প্রধান হন, এবং ১৯৮১ পর্যন্ত এই পদে বহাল থাকেন। একই বছর তিনি বাংলাদেশ ন্যাশনাল রোজ সোসাইটি প্রতিষ্ঠা করেন। তিনি বাংলাদেশে গোলাপ ফুলের প্রদর্শনীর আয়োজন করেন এবং দেশব্যাপী ফুলের চাষ প্রতিষ্ঠা করতে সহায়তা করেন। ১৯৯২ সালে তিনি খুলনা মহিলা কলেজে উপাধ্যক্ষ হিসেবে এবং উদ্ভিদবিদ্যার অধ্যাপক হিসেবে যোগ দেন। শারীরিক অসুস্থতার কারণে তিনি একই বছর অবসর গ্রহণ করেন। তিনি বাংলাদেশ বোটানিক্যাল সোসাইটির একজন আজীবন সদস্য ছিলেন। গোলাপ ফুল সম্বন্ধে তিনি একটি বইও লিখেছেন। 
৪ ডিসেম্বর ১৯৯৭ সালে নুরুন্নেসা মারা যান।
",মুফতি নুরুন্নেসা খাতুন,https://bn.wikipedia.org/wiki?curid=614279
56373,614294,"উচ্চিংড়ে বা ঘুর্ঘরে পোকা ইংরেজি: cicadas ( বা ) হল হেমিপ্টেরা পতঙ্গ বর্গের সাইকাডোইডি পর্বের বড় একটি গোত্র। এই গোত্রটিকে ইংরেজিতে ট্রু বাগ বা আসল পোকা নামেও জানা যায়। এরা Auchenorrhyncha'র উপবর্গের, এবং ছোট ঝাপ দেওয়া পতঙ্গেও আছে যেমন লিফহফার এবং ফ্রগহফার। অস্ট্রেলিয়ায় এটি টেটিগারকটিডা'য় ভাগ হয়েছে দুটি প্রজাতিতে এবং সাইকাডিডায় সারা পৃথিবীর ১৩০০ প্রজাতি আছে। এছাড়াও আরো প্রজাতি রয়েছে। উচ্চিংড়ের প্রধান চোখ জোড়া মাথার দুপাশে অবস্থিত, ছোট এ্যান্টেনা এবং সামনে পাখা আছে। তারা বিশেষভাবে উচ্চ শব্দে গান করে থাকে। এটি stridulation কারনে হয় না, বরং তাদের ড্রামের মত tymbal গুলো দ্রুতির ফলে এই শব্দ হয়। এদের সবচেয়ে পুরনো ফসিল Cicadomorpha দেখা গেছে আপার পারমিয়ান পিরিয়ডে। এদের গ্রীষ্মপ্রধান অঞ্চল থকে শুরু করে নাতিশীতোষ্ণ অঞ্চলে দেখা যায়। এরা সাধারণত গাছে বাস করে, গাছের রস খায় এবং বাকলের ফাটলে ডিম পাড়ে। বেশিরভাগ উচ্চিংড়ে লুকিয়ে থাকতে পছন্দ করে, তারা শত্রুদের চোখ এড়াতে রাতে গান গায়। পিরিয়ডিক উচ্চিংড়ে'রা তাদের জীবনের বেশির ভাগ সময়ই লুকিয়ে থাকে। এরা উঠে আসে শুধুমাত্র ১৩ বা ১৭ বছর (মৌলিক নম্বর)পরে। এর ফলে তাদের খাদকেরা না খেয়ে থাকে এবং তারা যখন উঠে আসে তখন বিশাল পরিমানে এক সঙ্গে উঠে, যার ফলে তাদের বেচে থাকা খাদকরা তৃপ্তি করে খেতে পারে। বার্ষিক উচ্চিংড়েরা প্রতি বছর উঠে আসে। এরা ১ থেকে ৯ বা তার বেশি বছর বাচে। যদিও এসব উচ্চিংড়েরা জীবন চক্রের বেশিরভাগ লার্ভা হিসেবে মাটির নিচে কাটায়। পূর্নাঙ্গ পোকা হবার পর এরা মাটির উপর উঠে আসে। নামটি লাতিন ""cicada"" থেকে সরাসরি নেয়া হয়েছে, যার অর্থ ""গাছের ফড়িং""। উচ্চিংড়ে হল বড় পতঙ্গ। এদের পুরুষদের ডাকের জন্য এরা সবার দৃষ্টি আর্কষন করে। এদের বৈশিষ্ট্যের মধ্যে আছে তিন সন্ধি বিশিষ্ট টারসি পদ এবং চৌঙ আকৃতির ছোট এ্যান্টেনা যাতে আবার তিন থেকে ছয় ভাগ রয়েছে। অগ্রভাগে এতে আরো আছে একটি সিটা (Seta) অকেনোরঙ্কা (Auchenorrhyncha) অন্য হেমিপ্টেরানদের থেকে আলাদা কারন তাদের রস্ট্রাম রয়েছে যা মাথার posteroventral থেকে হয়। আরো রয়েছে জটিল শব্দ উৎপাদনকারী ঝিল্লি, জোড়া পাখনার একটি কার্য প্রণালী যাতে উপরের পাখনার পেছনের দিকে রয়েছে নিম্ন মুখি ঝালর এবং পেছনের পাখনায় সম্মুখ মুখী ঝাপটা দেয়া যায় এমন প্রসারণী পাখনা। অকেনোরঙ্গা বর্গের অন্যান্যদের মত উচ্চিংড়ে ঝাপ দিতে পারে না। অন্য আরেকটি বৈশিষ্ট্য হল মাটি গর্তে থাকার জন্য অপরিণত উচ্চিংড়ের সম্মুখ দিকের দেহ প্রত্যঙ্গ অভিযোজন। পরিণত বয়স্ক উচ্চিংড়ে কে ইমাগো হিসেবে ডাকা হয়। এরা লম্বা হয় যদিও সবচেয়ে বড় উচ্চিংড়ে, empress cicada (""Megapomponia imperatoria""), লম্বায় প্রায় , এবং এর পাখনার দৈর্ঘ্য ।Flindt, R. (2006). ""Amazing Numbers in Biology"", p. 10. 
",উচ্চিংড়ে,https://bn.wikipedia.org/wiki?curid=614294
56374,614303,"২০১৬ ইম্ফল ভূমিকম্প ৪ জানুয়ারি ভারতের উত্তর পূর্বাঞ্চলীয় রাজ্য মণিপুরে আঘাত হানে, যার মাত্রা ছিল ৬.৭ এবং সর্বোচ্চ মার্কালি তীব্রতা ৭ (""খুব শক্তিশালী"")। এর ফলে কমপক্ষে ১১জন মারা যায়, ২০০জন আহত হয় এবং বহু সংখ্যক ভবন ক্ষতিগ্রস্থ হয়। বাংলাদেশ থেকেও এই ভূমিকম্প তীব্রভাবে অনুভব করা গিয়েছিল।Cardoz, Praveen (January 12, 2016). “Improper Before, Inadequate After”, The Global Feed. এটা ভারতের উত্তরাঞ্চল এবং উত্তর-পূর্বাঞ্চল থেকেও তীব্রভাবে অনুভূত হয়। এই ভূমিকম্প, যা ৪ জানুয়ারি স্থানীয় সময় ভোর ৪:৩৫-এ (২৩:০৫ ইউটিসি, ৩ জানুয়ারি) সংগঠিত হয়, এটার কেন্দ্র ছিল একটি বিচ্ছিন এলাকা। ইম্ফল অঞ্চলে ২,৫০,০০০ এর চেয়েও বেশি লোক বাস করে। এটা ১৮৮০ এবং ১৯৩৯ সালের পর সবথেকে ধ্বংসাত্মক ভূমিকম্প ছিল। 
",২০১৬ ইম্ফল ভূমিকম্প,https://bn.wikipedia.org/wiki?curid=614303
56375,614317,মানত বলতে বুঝায় কোন কিছুর জন্য স্বেচ্ছায় প্রতিজ্ঞা করা। এটি মূলত ধর্মীয় বিষয়ের সাথে সংশ্লিষ্ট এবং এক্ষেত্রে স্রষ্টার নিকট প্রতিজ্ঞা করা হয়। কোনো বিশেষ উদ্দেশ্য পূরণের জন্য যখন কোনো কিছু করার প্রতিজ্ঞা করা হয় তখন সেটিকে মানত বলে। ইসলামের দৃষ্টিতে মানত করার বিষয়ে কোন নিষেধাজ্ঞা নেই; তবে এই বিষয়ে উৎসাহও প্রদান করা হয় না। ,মানত,https://bn.wikipedia.org/wiki?curid=614317
56376,614321,"মমতাজ আলীয়া আকবরী (প্রত্যাশা) (জন্ম: ৭ জুলাই, ১৯৮২) বাংলাদেশের একজন মডেল, উপস্থাপক ও অভিনেত্রী। তিনি ২০০২ সালে লাক্স আনন্দধারা মিস বাংলাদেশ প্রতিযোগীতায় অংশ নিয়ে সেরা দশের মধ্যে জায়গা করে নেন। তিনি বিভিন্ন নাটক ও সিরিয়ালে অভিনয় করছেন। তাঁর উল্লেখযোগ্য প্রচারিত ধারাবহিক নাটকের মধ্যে রয়েছে ‘এ টিম’, ‘রেস্টুরেন্ট ২১’, ‘অগ্নিপথ’, ‘মেঘের খেয়া’, ‘রান’, ‘দুর দেশ’ ‘শেষের রাত্রি’, ‘সোসাইটি’ এবং এক ঘন্টার নাটকের মধ্যে রয়েছে ‘সুরঞ্জনা’, ‘দৃষ্টি দান’, ‘শেষের রাত্রি’ ইত্যাদি।  প্রত্যাশা ১৯৮২ সালের ৭ জুলাই রাজশাহীতে জন্মগ্রহণ করেন। তারা বাবার নাম আলী আকবর মৃধা এবং মায়ের নাম বেগম বিলকিস বানু। তিনি ২০০৫ সালে রাজশাহী বিশ্ববিদ্যালয় স্নাতক ডিগ্রি অর্জন করেছেন। 
 ১৯৮৬ সালে ৪ বছর বয়সে মঞ্চ অভিনয়ের মাধ্যমে ক্যারিয়ার শুরু করেন প্রত্যাশা। ১৯৯০-১৯৯৪ সাল পর্যন্ত তিনি রাজশাহী বিভাগ নতুন কুঁড়ি ও শিল্পকলা একাডেমির বিভিন্ন আয়োজনে নিয়মিত অংশ নেন। রাজশাহী বিভাগ নতুন কুঁড়ি প্রতিযোগিতায় ১৯৮৯, ১৯৯০ এবং ১৯৯১ সালে অভিনয়ে চ্যাম্পিয়ন হন তিনি। ১৯৯৬ সালে জাতীয় শিক্ষা সপ্তাহ উপলক্ষে আয়োজিত কবিতা আবৃত্তি ও তাৎক্ষণিক অভিনয় প্রতিযোগিতায় তিনি শ্রেষ্ঠ হন। প্রত্যাশা রাজশাহী বেতারের তালিকাভুক্ত শিল্পী। রেডিওতে তার অভিনীত নাটকের মধ্যে রয়েছে ‘গাঁও গেরামের গল্প’, ‘হুতুম পেঁচা’, ‘কুহক ও কাবলিওয়ালা’, ‘হরেন সওদাগর’ ইত্যাদি। ২০০২ সালে তিনি লাক্স আনন্দধারা মিস বাংলাদেশ প্রতিযোগিতায় অংশ নিয়ে ৩৫ হাজার অংশগ্রহণকারীর মধ্যে সেরা দশে জায়গা করে নেন। এরপর ২০০৩ সালে তিনি এনটিভি-তে প্রচারিত ‘আজকের সকাল’ অনুষ্ঠানটি বেশ কিছুদিন উপস্থাপনা করেছেন। পরবর্তীতে তিনি বিভিন্ন নাটকে অভিনয় করেন এবং বেশ কয়েকটি বিজ্ঞাপনেও অংশ নেন। টেলিভিশন নাটকের পাশাপাশি প্রত্যাশা নাট্যতীর্থ থিয়েটারের সক্রিয় একজন কর্মী হিসেবেও যুক্ত আছেন। এই থিয়েটারের সদস্য হিসেবে তিনি বেশ কয়েকটি নাটকে অংশ নিয়েছেন। এর মধ্যে উল্লেখযোগ্য ‘কমলা সুন্দরী’, ‘ঋষিকাব্য’, রবীন্দ্রনাথ ঠাকুরের গল্প অবলম্বনে নাটক ‘কঙ্কাল’, উৎপল দত্ত রচিত ‘দ্বীপ’ ইত্যাদি।   প্রত্যাশা-র স্বামী কাজী আবু বকর সিদ্দিকী টেলিভিশন ও সিনেমার প্রযোজক। এই দম্পতির তিন কন্যা। তারা হলেন কাজী নুসাইবা নাওয়ার, কাজী আইরা আলিনা ও কাজী অ্যামেলিয়া আয়াত। অনাথ, দুঃস্থ নারী ও অক্ষম মানুষদের জন্য তিনি প্রতিষ্ঠা করেছেন ‘মমতাজ ফাউন্ডেশন’। সামাজিক ক্ষেত্রে বিশেষ অবদানের জন্য তিনি ২০১১ সালে আলোড়ন সাহিত্য সংসদ ও হিউম্যান রাইটস কালচারাল সোসাইটি এবং ২০১২ সালে বাংলাদেশ সরকারের পক্ষ থেকে সম্মাননা পেয়েছেন। 
",মমতাজ আলীয়া আকবরী,https://bn.wikipedia.org/wiki?curid=614321
56377,614325,"হাতুড়ে ডাক্তার হচ্ছে এমন ব্যক্তি যারা চিকিৎসাশাস্ত্রে জ্ঞান ও দক্ষতা আছে বলে দাবি করে কিন্তু রোগ নির্ণয়ে হাতড়ে বেড়ায়। অল্প প্রশিক্ষণপ্রাপ্ত ও অদক্ষ এসব তথাকথিত ডাক্তার প্রায় সব ধরনের চিকিৎসার ব্যবস্থাপত্র দেয়, সব রোগের চিকিৎসা করে, যদিও সেসব চিকিৎসা সম্বন্ধে তাদের তেমন কোন জ্ঞান নেই, থাকলেও খুবই সামান্য। এদের চিকিৎসা পেশার ভিত্তি প্রধানত দীর্ঘদিনের অভিজ্ঞতা অথবা স্বাস্থ্যসেবার সঙ্গে পরিচিতি ও চিকিৎসা কেন্দ্রে চাকরি। যেকোন স্বাস্থ্যকেন্দ্রে সহকারী হিসেবে কিংবা নিবন্ধনপ্রাপ্ত চিকিৎসকের কাজে সাহায্য করে অথবা ওষুধের দোকানে বা চিকিৎসকের ডিসপেনসারিতে ওষুধ তৈরি ও বিক্রির কাজ করার মাধ্যমে এদের অধিকাংশই চিকিৎসার অভিজ্ঞতা অর্জন করে। এ সময় কতকগুলি সাধারণ রোগের উপসর্গের সঙ্গে ক্রমে এদের পরিচিয় হয়। এসব রোগের চিকিৎসায় ব্যবহূত ওষুধ ও অন্যান্য দ্রব্যের নাম শিখে নেয় এবং ক্রমে থার্মোমিটার, স্টেথোস্কোপ, রক্তচাপ মাপার যন্ত্র ইত্যাদির ব্যবহার শেখে। সেসঙ্গে শরীরে ইনজেকশন ও আন্তঃশিরায় তরল পদার্থ প্রবেশ করানোর কৌশলও রপ্ত করে। অধিকাংশ হাতুড়ে ডাক্তার এ ধরনের জ্ঞান সম্বল করে তাদের পেশা শুরু করে। অনেকের এ ধরনের প্রাথমিক জ্ঞান ও অভিজ্ঞতাও থাকে না, বিশেষ করে যারা প্রত্যন্ত গ্রামাঞ্চলে চিকিৎসা পেশায় নিযুক্ত থাকে। বাংলাদেশসহ এশিয়া ও আফ্রিকার উন্নয়নশীল এবং অনুন্নত দেশসমূহের গ্রামীণ এলাকায় শত শত হাতুড়ে চিকিৎসক চিকিৎসা পেশায় নিয়োজিত হয়েছে। এদের মধ্যে অ্যালোপ্যাথি চিকিৎসক থেকে হেকিম, কবিরাজ, ধাত্রী, আয়া, সাপুড়ে, ওঝা থেকে হাড়-বসানোর বিশেষজ্ঞ এবং রক্ত-মোক্ষণকারী পর্যন্ত রয়েছে। যদিও কখনও কখনও ভুল রোগনির্ণয় ও ভুল চিকিৎসার কারণে রোগকে জটিল পর্যায়ে নিয়ে জনস্বাস্থ্যের জন্য এরা মারাত্মক হুমকির সৃষ্টি করে, কিন্তু অনেক ক্ষেত্রে, বিশেষ করে গ্রাম এলাকায় প্রাথমিক স্বাস্থ্য পরিসেবা স্তরে এরাই জনশক্তির এক বড় উৎস।
",হাতুড়ে ডাক্তার,https://bn.wikipedia.org/wiki?curid=614325
56378,614334,"সাইমন ফিলিপ জোন্স, এমবিই (; জন্ম: ২৫ ডিসেম্বর, ১৯৭৮) সোয়ানসি এলাকার মরিস্টোনে জন্মগ্রহণকারী ও ওয়েলশীয় বংশোদ্ভূত ইংরেজ আন্তর্জাতিক ক্রিকেটার। ইংল্যান্ড ক্রিকেট দলের অন্যতম সদস্য ছিলেন তিনি। বেশ কয়েকটি কাউন্টি দলের পক্ষে খেলেছেন। তন্মধ্যে, গ্ল্যামারগন, ওরচেস্টারশায়ার ও হ্যাম্পশায়ার অন্যতম। পরবর্তীতে ডিসেম্বর, ২০১১ সালে পুণরায় দুই বছরের চুক্তিতে প্রথম কাউন্টি দল গ্ল্যামারগনে ফিরে যান 'হর্স', 'শো পাই' ডাকনামে পরিচিত সাইমন জোন্স। দলে তিনি মূলতঃ ডানহাতি ফাস্ট বোলিং করতেন। পাশাপাশি নিচেরসারিতে বামহাতে ব্যাটিং করে প্রভূতঃ সফলতা পেয়েছেন। তার বাবা জেফ জোন্স ১৯৬০-এর দশকে গ্ল্যামারগন ও ইংল্যান্ড দলের পক্ষে খেলেছিলেন। দীর্ঘদেহী ছয় ফুট তিন ইঞ্চি উচ্চতার অধিকারী ডানহাতি ফাস্ট মিডিয়াম বোলার জোন্সের কাউন্টি ক্রিকেটে গ্ল্যামারগনের পক্ষে অভিষেক ঘটে। ২২ আগস্ট, ১৯৯৮ তারিখে কার্ডিফের সোফিয়া গার্ডেন্সে প্রতিপক্ষ দল ছিল ডার্বিশায়ার। ২৫ জুলাই, ২০০২ তারিখে লর্ডস ক্রিকেট গ্রাউন্ডে সফরকারী ভারতের বিপক্ষে টেস্ট অভিষেক ঘটে। এ সময় তার বয়স ছিল ২৩ বছর। ব্যাট হাতে নিয়ে ৪৩ বলে ৪৪ রানের গুরুত্বপূর্ণ ইনিংস খেলেন। এরপর ভারতের প্রথম ইনিংসে ২১ ওভারে ২/৬১ বোলিং পরিসংখ্যান দাঁড় করান। অজয় রাত্রা ও অজিত আগরকর তার শিকারে পরিণত হন। দ্বিতীয় ইনিংসে ৩০১/৬ ডিক্লেয়ার করলে জোন্সের ব্যাটিং করার প্রয়োজন পড়েনি। ৫৬৮ রানের জয়ের লক্ষ্যমাত্রায় ভারত দল দ্বিতীয় ইনিংসে ব্যাটিংয়ে নামে। জোন্স ২/৬৮ পান। বীরেন্দ্র শেওয়াগকে বোল্ড ও ভিভিএস লক্ষ্মণকে মাইকেল ভনের হাতে কটে পরিণত করেন। ইংল্যান্ড দল ১৭০ রানে জয়লাভ করে। তবে পরবর্তী তিন টেস্টে তাঁকে দলের বাইরে রাখা হয়। চার টেস্টের ঐ সিরিজটি ১-১ ব্যবধানে ড্রয়ে পরিণত হয়। ঐ টেস্টে বিরাট সাফল্য লাভের প্রেক্ষিতে জোন্সকে ২০০২-০৩ মৌসুমের অ্যাশেজ সফরে জন্য নির্বাচিত করা হয়। তবে, ব্রিসবেন ক্রিকেট গ্রাউন্ডে স্বাগতিক অস্ট্রেলিয়ার বিপক্ষে অনুষ্ঠিত সিরিজের প্রথম টেস্টের সকালে ৭ ওভার বোলিং করে জাস্টিন ল্যাঙ্গারের উইকেট লাভ করার পর আঘাতপ্রাপ্ত হলে তিনি মাঠ থেকে চলে যান। দীর্ঘদিন পর সুস্থ হলে ক্যারিবীয় দ্বীপপুঞ্জে সফরে যান। মার্চ, ২০০৪ সালে ক্যারিবীয় সফরে ইংল্যান্ড আশাতীত সাফল্য লাভ করে। জোন্স ঐ দলের সদস্য ছিলেন। জ্যামাইকার কিংস্টনের সাবিনা পার্কে স্বাগতিক ওয়েস্ট ইন্ডিজের বিপক্ষে প্রথম টেস্ট খেলতে নামে ইংল্যান্ড। খেলায় জোন্স ৩/৭২ পান যাতে ব্রায়ান লারা, রিডলি জ্যাকবস ও রায়ান হাইন্ডসের উইকেট ছিল। ১০ উইকেটে জয় পায় ইংল্যান্ড দল। দ্বিতীয় টেস্টের প্রথম ইনিংসে শিবনারায়ণ চন্দরপলের একমাত্র উইকেট পেলেও দ্বিতীয় ইনিংসে ৫/৫৭ পান। ক্রিস গেইল, ডেভন স্মিথ, রামনরেশ সারওয়ান ও রিডলি জ্যাকবসের ন্যায় প্রথম চার ব্যাটসম্যানের উইকেটসহ পরবর্তীতে পেড্রো কলিন্স তার শিকারে পরিণত হন। এটিই জোন্সের টেস্টে প্রথম পাঁচ উইকেট লাভের ঘটনা। বার্বাডোসের ব্রিজটাউনের তৃতীয় টেস্টের প্রথম ইনিংসে জোন্স কলিন্সের একমাত্র উইকেট পান। দ্বিতীয় ইনিংসে বোলিং না করা স্বত্ত্বেও ইংল্যান্ড খেলায় ৮ উইকেটের জয় পেয়ে সিরিজে ৩-০ ব্যবধানে এগিয়ে যায়। সিরিজের চূড়ান্ত টেস্টটি তেমন সফলতা পাননি জোন্স। মোটে এক উইকেট পান। তবে, প্রথম ইনিংসে ব্রায়ান লারা অপরাজিত ৪০০ রান তুলে বিশ্বরেকর্ড গড়েছিলেন। ইংরেজ দল ৩-০ ব্যবধানে সিরিজ করায়ত্ত্ব করে। মে, ২০০৪ সালে নিউজিল্যান্ড দল ইংল্যান্ড সফরে আসে। লর্ডসের প্রথম টেস্টে অংশগ্রহণ করেন তিনি। খেলায় তিনি ৪/১৪৬ পান। ইংল্যান্ড খেলায় ৭ উইকেটে জয় পেলেও জোন্সকে দল থেকে বাদ দেয়া হয়। ওয়েস্ট ইন্ডিজের ফিরতি সফরে তাকে দলে নেয়া হয়। জুলাই, ২০০৪ সালে ইংল্যান্ডে ওয়েস্ট ইন্ডিজের আগমন ঘটে। আবারও লর্ডসে একটি খেলায় অংশ নেন। এক উইকেট লাভের প্রেক্ষিতে টেস্ট দলের বাইরে অবস্থান করেন। চার খেলার টেস্ট সিরিজটিতে ইংল্যান্ড ৪-০ ব্যবধানে জয় পায়। ঐ বছরের ডিসেম্বরে জিম্বাবুয়ে ও দক্ষিণ আফ্রিকা সফরে ইংল্যান্ডের সদস্যরূপে অন্তর্ভূক্ত করা হয়। ৪ ডিসেম্বর, ২০০৪ তারিখে স্বাগতিক জিম্বাবুয়ের বিপক্ষে সিরিজের তৃতীয় ওডিআইয়ের মাধ্যমে তার ওডিআই অভিষেক হয়। ওভার প্রতি ৫.৩৭৫ গড়ে জোন্স ২/৪৩ পান। খেলায় ইংরেজ দল ৭ উইকেটে জয় তুলে নেয়। এরপর সিরিজের চূড়ান্ত একদিনের আন্তর্জাতিকে ৪.১২ গড়ে ১/৩৩ পান। এবারও ৭৪ রান জয় পায় তার দল ও ৪-০ ব্যবধানে হোয়াইটওয়াশ করে। জোহেন্সবার্গে প্রথম টেস্ট খেলায় অংশগ্রহণ করেন জোন্স। প্রথম ইনিংসে বোয়েতা ডিপেনারের উইকেট পান। এরপর দ্বিতীয় ইনিংসে ৪/৩৯ লাভ করেন। তন্মধ্যে, জ্যাকুয়েস ক্যালিসকে ৬১ রানে সাজঘরে ফিরিয়ে দেন তিনি। খেলায় ইংল্যান্ড দল ৭ উইকেটে জয় পায়। প্রথম ইনিংসে তিনি ২৪ রান তুলেছিলেন। ডারবানের কিংসমিডে অনুষ্ঠিত দ্বিতীয় টেস্টে ইংল্যান্ডের প্রথম ইনিংসে ২১ রান তুলেন। খেলায় তিনি ২/১১৭ বোলিং পরিসংখ্যান দাঁড় করান। খেলাটি ড্রয়ে পরিণত হয়। নিউল্যান্ডসের তৃতীয় টেস্টে খেলায় তিনি ৩/৮৪ পান। চতুর্থ টেস্টে তার স্থলাভিষিক্ত হন জেমস অ্যান্ডারসন। ঐ টেস্ট ইংল্যান্ড জয় পায় ও চূড়ান্ত টেস্টে তাকে অন্তর্ভূক্ত করে। গটেংয়ের সেঞ্চুরিয়নের সুপারস্পোর্ট পার্কে অনুষ্ঠিত ঐ টেস্টে মাত্র ৪৭ রানের বিনিময়ে ৪ উইকেট তুলে নেন। তবে দ্বিতীয় ইনিংসে মাত্র এক উইকেট দখল করেন। খেলাটি ড্র হলেও ইংল্যান্ড ২-১ ব্যবধানে সিরিজ জয় করে। নিজদেশে অনুষ্ঠিত সফরকারী বাংলাদেশ দলের বিপক্ষে উভয় খেলায় অংশ নেন। ২০০৫ সালের অ্যাশেজ সিরিজকে সামনে রেখে হগার্ড, হার্মিসন, ফ্লিনটফ ও জোন্সকে নিয়ে চারজনের পেস আক্রমণে ইংল্যান্ড দল প্রতিদ্বন্দ্বিতায় অবতীর্ণ হয়। এ পেস আক্রমণে বাংলাদেশ দল তাদের প্রথম ইনিংসে ১০৮ রানে গুটিয়ে যায়। জাভেদ ওমরকে আউট করেন জোন্স। তিনি ৪ ওভার বোলিং করে ৬ রান দেন। দ্বিতীয় ইনিংসেও বাংলাদেশ দল নিম্নমূখী রান তুলে। এবার তারা ১৫৯ রানে অল-আউট হয়। খেলায় জোন্স ১১ ওভার বোলিং করে ৩/২৯ পান। অন্যদিকে ফ্লিনটফ, হগার্ড ও হার্মিসন যথাক্রমে তিন, দুই ও দুই উইকেট লাভ করেন। খেলায় ইংরেজ দল ইনিংস ও ২৬১ রানের ব্যবধানে জয় তুলে নেয়। দ্বিতীয় টেস্টেরও একই গতিতে অগ্রসর হয়। ইংল্যান্ডের পেসারেরা ২০ উইকেটের ১৯টি লাভ করেন। তন্মধ্যে, জোন্স খেলায় ১/৭৫ পান। ইংল্যান্ড দল ইনিংস ও ২৭ রানে বিজয়ী হয়। জুন-জুলাই, ২০০৫ সালে অনুষ্ঠিত ন্যাটওয়েস্ট সিরিজের দুইটি ওডিআইয়ে অংশগ্রহণ করেন। এজবাস্টনে সিরিজের পরিত্যক্ত ঘোষিত অষ্টম খেলায় ২/৫৩ পেয়েছিলেন। এরপর প্রতিযোগিতার চূড়ান্ত খেলাটি টাইয়ে পরণিত হয়। ঐ খেলায় তিনি ১/৪৫ পেয়েছিলেন। এরপর অ্যাশেজকে সামনে রেখে অস্ট্রেলিয়ার বিপক্ষে ওডিআই সিরিজে খেলেন। সিরিজের তিন খেলার দুইটিতে অংশ নিলেও কোন উইকেট লাভে ব্যর্থ হন। লর্ডসে অ্যাশেজ সিরিজের প্রথম টেস্টের প্রথম ইনিংসে ২/৪৮ পান। অস্ট্রেলিয়াকে ১৯০ রানে অল-আউট হতে সহায়তা করেন। মাত্র ২১ বলে অপরাজিত ২০ রান তুলে ইংল্যান্ডের রানকে ১৫৫-তে উত্তরণ ঘটাতে সক্ষমতা দেখান। দ্বিতীয় ইনিংসে অস্ট্রেলিয়া ৩৮৪ রানে অল-আউট হলে ইংল্যান্ডের জয়ের লক্ষ্যমাত্রা দাঁড়ায় ৪২০। জোন্স ১৮ ওভার বোলিং করে ১/৬৯ পেয়েছিলেন। প্রত্যুত্তরে ইংল্যান্ড মাত্র ১৮০ রানে অল-আউট হলে অস্ট্রেলিয়া ২৩৯ রানে জয় তুলে নেয়। এজবাস্টনের দ্বিতীয় টেস্টে জোন্স গুরুত্বপূর্ণ ভূমিকা পালন করেন। ২৪ বল খেলে অপরাজিত ছিলেন ১৯ রানে। এরফলে তার দল ৪০৭ রানে অল-আউট হয়। নিয়ন্ত্রিত সুইংয়ে জাস্টিন ল্যাঙ্গার ও ব্রেট লি তার শিকারে পরিণত হয়। ২/৬৯ নিয়ে অস্ট্রেলিয়াকে ৩০৮ রানে অল-আউটে সহায়তা করেন। ৯৯ রানে এগিয়ে থেকে জোন্স আবারও অপরাজিত ১২ রান তুলেন। ম্যাথু হেইডেনকে ৩১ রানে বিদায় করেন। লি-ওয়ার্নের সাহসী চেষ্টা স্বত্ত্বেও অস্ট্রেলিয়া মাত্র ২ রানে পরাজিত হয়। দ্বিতীয় ইনিংসে জোন্সের বোলিং পরিসংখ্যান ছিল ১/২৩। তৃতীয় টেস্টটি ওল্ড ট্রাফোর্ডে অনুষ্ঠিত হয়। জোন্সের জন্য এ খেলাটি স্মরণীয় হয়ে থাকবে। রিকি পন্টিং, অ্যাডাম গিলক্রিস্ট, শেন ওয়ার্ন, মাইকেল ক্লার্ক, জেসন গিলেস্পি ও ব্রেট লিকে আউট করে ৬/৫৩ পান যা তার সেরা ইনিংস ছিল। তন্মধ্যে, মাইকেল ক্লার্ককে রিভার্স সুইংয়ে অফ-স্ট্যাম্প গুড়িয়ে দেন। খেলায় তার বোলিং পরিসংখ্যান ছিল ৭/১১০ যা তার ব্যক্তিগত সেরা। খেলাটি ড্রয়ে পরিণত হয়। পঞ্চম দিনে এক উইকেট হাতে রেখে ৫২ রানে পিছিয়ে ছিল সফরকারীরা। ট্রেন্ট ব্রিজে চতুর্থ টেস্ট চলাকালে জোন্স প্রথম ইনিংসে বিধ্বংসী বোলিং পরিসংখ্যান ৫/৪৪ দাঁড় করান। তন্মধ্যে, অধিনায়ক পন্টিং তার অন্যতম শিকারে পরিণত হন। তবে, দ্বিতীয় ইনিংস গোঁড়ালির আঘাতের কারণে ৪ ওভারে কোন উইকেট পাননি। এ আঘাতের কারণে সিরিজ নির্ধারণী ওভালের টেস্টে তাঁকে মাঠের বাইরে অবস্থান করতে হয়েছিল। এছাড়াও শীতকালে পাকিস্তান সফর থেকেও তাকে বাদ দেয়া হয়। অ্যাশেজ সিরিজে ২১.০০ গড়ে ১৮ উইকেট নিয়েছিলেন। ২-১ ব্যবধানে সিরিজ জয়ের প্রেক্ষিতে ১৯৮৬-৮৭ মৌসুমের পর প্রথমবারের মতো অ্যাশেজ করায়ত্ত্ব করে। অ্যাশেজের চতুর্থ টেস্টটি তার আন্তর্জাতিক টেস্টের সর্বশেষ খেলায় পরিণত হয়। ২৬ ফেব্রুয়ারি ভারত সফরকে ঘিরে অনুশীলনীমূলক খেলায় বোলিংকালে বামপায়ের গোঁড়ালিতে আঘাত অনুভব করেন। ২৭ ফেব্রুয়ারি জোন্সকে বাড়িতে ফেরৎ পাঠানো হয়। এরফলে ঐ টেস্ট সিরিজে অংশগ্রহণের সুযোগ আর তার রইল না। শীতে বিশ্রাম নিয়ে প্রথম খেলতে নামেন গ্ল্যামারগনের বিপক্ষে। কার্ডিফ ইউসিসিই দলের বিপক্ষে ২৩ রান দিয়ে ১ উইকেট পান। সুস্থতার বিষয়ে তিনি মন্তব্য করেন। ১ মে সিএন্ডজি ট্রফিতে আয়ারল্যান্ডের বিপক্ষে জয়ী খেলায় বামপায়ের হাঁটুতে নতুন আঘাত পান। এরফলে পরের সপ্তাহে শ্রীলঙ্কার বিপক্ষে টেস্ট ও ওডিআইয়ে অংশগ্রহণ থেকে সরে দাঁড়ান। জুন, ২০০৬ সালে কলোরাডোয় ড. রিচার্ড স্টিডম্যানের অধীনে হাটুর অস্ত্রোপচার করতে চলে যান। ফলশ্রুতিতে ইংল্যান্ড দল পরবর্তী পাঁচ মাসের জন্য বোলিং থেকে তার দূরে সরে থাকার কথা ঘোষণা করে। দূর্ভাগ্যবশতঃ ২০০৬-০৭ মৌসুমে অস্ট্রেলিয়া সফরে বাদ দেয়।Ashes heartbreak for bowler Jones: BBC Sport Cricket, 8 June 2006. Retrieved 9 June 2006. সেপ্টেম্বর, ২০০৬ সালে ক্রমাগত আঘাতের সমস্যায় জর্জড়িত থাকার পরও ২০০৭ সালের ঘরোয়া মৌসুমে ফিরে আসেন। ইসিবির কেন্দ্রীয় চুক্তির আওতায় আরও ১২ মাসের জন্য নবায়ণ করা হয়। এপ্রিল, ২০০৭ সালে নিজ কাউন্টি গ্ল্যামারগনের পক্ষে খেলতে নামেন। ২০০৭ মৌসুম শেষে গ্ল্যামারগনের সাথে চুক্তি শেষ হয়ে যাওয়ার ক্ষেত্রে জোন্সের সম্পর্ক ছিল। আপাদদৃষ্টিতে হ্যাম্পশায়ারের সাথে যুক্ত ছিলেন।Hampshire clear to speak to Jones BBC Sport – 3 September 2007 ১৯ অক্টোবর দ্বিতীয় সারির ওরচেস্টারশায়ারের সাথে দুই বছরের চুক্তিতে খেলেন। ২০০৮ মৌসুমের প্রথম খেলাতেই তিন ওভার করার পর ঘাড়ে আঘাত পান।Worcestershire seal Jones signing BBC Sport – 19 October 2007 ১১ মে, ২০০৮ তারিখে হ্যাম্পশায়ারের বিপক্ষে একদিনের খেলায় স্বরূপ ধারন করেন। ১০ ওভারে নিজস্ব সেরা বোলিং পরিসংখ্যান ৫/৩২ করে রেকর্ড গড়েন। গড়ে তিনি ৯০ মাইলেরও অধিক বেগে বোলিং করেন। এরফলে ধারনা জন্মায় যে, তিনি হয়তোবা আবারও ইংল্যান্ড দলে ফিরে আসবেন।Jones rolls back the years to shatter Hampshire hopes The ""Independent"" – 12 May 2008 জোন্সকে দূরে সরিয়ে আশ্চর্যজনকভাবে আন্তর্জাতিক ক্রিকেট খেলার জন্য ড্যারেন প্যাটিনসনের ডাক আসে। জোন্স আবারও হাঁটুর আঘাতে জর্জড়িত হলে অস্ত্রোপচারের প্রয়োজন পড়ে।http://content-uk.cricinfo.com/ci/content/story/376712.html ২০০৯ মৌসুমে আর খেলার সুযোগ না থাকায় চুক্তির শেষ বছরে ১৯ জুলাই ওরচেস্টারশায়ার তাকে মুক্তি দেয়। ২০০৯ সালের ঘরোয়া মৌসুমে জোন্স গ্ল্যামারগন ও হ্যাম্পশায়ারের সাথে কথাবার্তা চালিয়ে যান। জোন্স হ্যাম্পশায়ারের পক্ষে চুক্তিতে আবদ্ধ হন ও ৩০ সেপ্টেম্বর, ২০০৯ তারিখে যোগ দেন। ২০১০ সালের কাউন্টি চ্যাম্পিয়নশীপে তার সুস্থতা অটুঁট থাকবে বলে দেখা যায়। ঐ মৌসুমে সীমিত ওভারের অনেকগুলো খেলায় অংশ নেন। মৌসুম শেষে ওয়ারউইকশায়ারের বিপক্ষে প্রথম-শ্রেণীর খেলায় দলের পক্ষে অভিষেক হয়।https://cricketarchive.com/cgi-bin/player_oracle_reveals_results2.cgi?playernumber=5595&testing=0&opponentmatch=exact&playername=simon%20jones&resulttype=All&matchtype=All&teammatch=exact&startwicket=&homeawaytype=All&opponent=&endwicket=&wicketkeeper=&searchtype=MatchList&howout=All&endscore=&playermatch=contains&branding=cricketarchive&captain=&endseason=&startscore=&team=&startseason= একমাত্র ইনিংসে বোলিংয়ের সুযোগ পেয়ে ৪/৬০ লাভ করেন।https://cricketarchive.com/Archive/Scorecards/263/263044.html জানুয়ারি, ২০১১ সালে ক্যারিবীয় টুয়েন্টি২০ প্রতিযোগিতায় অংশগ্রহণের জন্য হ্যাম্পশায়ারকে আমন্ত্রণ জানানো হয়। প্রতিযোগিতার সবকটি খেলাতেই তিনি অংশ নেন। তন্মধ্যে, ত্রিনিদাদ ও টোবাগোর বিপক্ষে চূড়ান্ত খেলায় হেরে যায় তার দল। দলীয় সঙ্গী হামজা রিয়াজউদ্দিনের সাথে ১২ উইকেট নিয়ে শীর্ষ উইকেট শিকারী ছিলেন। ১৭ জুন, ২০১১ তারিখে এক মাসের জন্য কর্জকৃত খেলোয়াড় হিসেবে গ্ল্যামারগনে খেলেন। হ্যাম্পশায়ার কর্তৃপক্ষ আগামী বছরের জন্য তাকে দলের সদস্যরূপে রাখার কথা চিন্তা করছিল। তবে, ১৯ অক্টোবর, ২০১১ তারিখে গ্ল্যামারগন কর্তৃপক্ষ জানায় যে, খেলোয়াড়ী জীবন শুরু করা ওয়েলস কাউন্টিতে দুই বছরের জন্য চুক্তিবদ্ধ হয়েছেন তিনি। প্রথম মৌসুমের সিবি৪০ ও টুয়েন্টি২০ প্রতিযোগিতায় তাকে বসিয়ে রাখা হয়। ১৩ সেপ্টেম্বর, ২০১৩ তারিখে প্রথম-শ্রেণীর ক্রিকেট থেকে অবসরের ঘোষণা দেন তিনি। এরপর ওয়াইবি৪০ প্রতিযোগিতা শেষে লিস্ট এ ক্রিকেটকে বিদায় জানান সিমন জোন্স। ডিসেম্বর, ২০১১ সালে জাস্টিন নাম্নী এক রমণীর পাণিগ্রহণ করেন ও কার্ডিফে বসবাস করছেন। নভেম্বর, ২০০৬ সালে হার্ভে ও এপ্রিল, ২০০৮ সালে চার্লি নামীয় দুই পুত্র রয়েছে তাদের।New baby for high-life shy Simon Wales News – 21 October 2007 জুলাই, ২০১৫ সালে নিজ আত্মজীবনীমূলক গ্রন্থ 'দ্য টেস্ট: মাই লাইফ এবং দি ইনসাইড স্টোর অব দ্য গ্রেটেস্ট অ্যাশেজ সিরিজ' র‌্যান্ডম হাউজ থেকে প্রকাশিত হয়।""The Test: My Life, and the Inside Story of the Greatest Ashes Series"" Accessed 3 September 2015. অ্যাশেজ প্রতিযোগিতায় সফলতম ভূমিকার রাখার প্রেক্ষিতে ২০০৬ সালে নববর্ষের সম্মাননায় তাকে এমবিই পদবীতে ভূষিত করা হয়। এপ্রিলে উইজডেন কর্তৃক তাকে বর্ষসেরা ক্রিকেটাররূপে ঘোষণা করা হয়। ফেব্রুয়ারি, ২০০৬ সালে নিউ ওম্যান সাময়িকীর পাঠকদের ভোটে জোন্সকে নবম ও বিশ্বের শ্রেষ্ঠ যৌনউদ্দীপক পুরুষরূপে শীর্ষস্থানীয় ক্রীড়াবিদের সম্মানে ভূষিত করে। 
",সাইমন জোন্স,https://bn.wikipedia.org/wiki?curid=614334
56379,614340,"ঝিঁঝিঁ পোকা ইংরেজি: Crickets (যাদের অন্য নাম ""ট্রু ক্রিকেট""), হল গ্রিলিডা (Gryllidae) পরিবারের পতঙ্গ। এদের সাথে ঝোপের ঝিঁঝিঁ পোকার সম্পর্ক রয়েছে এবং দূরসম্পর্কীয়ভাবে ঘাস ফড়িংয়ের সাথে। এদের শরীর প্রধাণত বেলনাকার, মাথা গোলাকার এবং লম্বা এ্যান্টেনা রয়েছে। মাথার পেছনটা মসৃন। পেটের নিচের অংশ শেষ হয়েছে এক জোড়া লম্বা কাটা সদৃস; মেয়েদের রয়েছে একটি লম্বা বেলনাকার ovipositor। পেছনের পায়ের রয়েছে লম্বা থাই, যা লাফ দেয়ার জন্য শক্তি যোগায়। সামনের পাখনা শক্ত, পাখনা ঢেকে রাখার চামড়ার আস্তরন রয়েছে এবং কিছু ঝিঁঝিঁ পোকা এই অংশগুলো পরস্পর ঘষে আওয়ার সৃষ্টি করে। পেছনের পাখনা ঝিল্লিময় এবং ভাজ করে রাখা যায় উড়ার জন্য। অনেক প্রজাতি আছে যারা আবার উড়তে পারে না। এই পরিবারের সবচেয়ে বড় পোকাটি হল বুল ঝিঁঝিঁ পোকা ""Brachytrupes"", যেটা লম্বা হয়। ৯০০ টিরও বেশি ঝিঁঝিঁ পোকার প্রজাতি চিহ্ণিত করা আছে; গ্রিলিডা বর্গটি পৃথিবীর সবখানেই ছড়িয়ে আছে শুধুমাত্র ল্যাটিটিউড ৫৫° বা তার উপরে থাকা এলাকা ছাড়া। কিন্তু গ্রীষ্মমন্ডলীয় এলাকায় এর বেশিরভাগ বৈচিত্র্য দেখা যায়। এদের বিভিন্ন জায়গায় বসতি করতে দেখা যায় যেমন ঘাসে, ঝোপে, বনের গুহায়, জলাভূমি এবং বেলাভূমিতে। ঝিঁঝিঁ পোকারা নিশাচর, এদের সহজে চেনা যায় উচ্চ শব্দে গাওয়া গানের জন্য। এই ডাক আসলে মেয়েদের কাছে টানার জন্য পুরুষ ঝিঁঝিঁ পোকা দিয়ে থাকে। আবার এদের মধ্যে কিছু প্রজাতি আছে যারা শব্দ করতে পারে না। যারা গান বা ডাক দিতে পারে তারা ভাল শ্রবণ শক্তিরও অধিকারি কারন তাদের হাটুতে আছে টিমপানা (এক প্রকারের কান)। এরা প্রায় সব জায়গায় ছড়িয়ে আছে, সারা পৃথিবীতেই এদের খুজে পাওয়া যায়। তবে শীতল এলাকায় বিশেষ করে ৫৫° বা তার বেশি ল্যাটিটিউডের জায়গায় যেমন উত্তর এবং দক্ষিণ মেরুতে এদের দেখা যায় না। এরা কখনো উড়ে সমুদ্র পাড়ি দিয়ে বা কোন ভাসমান কাঠ বা গুড়িতে করে বা মানুষের কর্মকান্ডের দ্বারা তারা অনেক বড় এবং ছোট দ্বীপেও ছড়িয়ে পড়েছে। সবচেয়ে বেশি জীববৈচিত্র্য দেখা যায় গ্রীষ্ম মন্ডলীয় এলাকায় যেমন মালয়েশিয়া যেখানে শুধু মাত্র একটি স্থানেই (কুয়ালালামপুরের কাছে) ৮৮টি প্রজাতির ডাক শোনা গেছে। হয়ত আরো বেশি কারন সেখানে হয়ত ঝিঁঝিঁ পোকাদের শব্দহীন প্রজাতিও থাকতে পারে।Resh, Vincent H.; Cardé, Ring T. (2009). ""Encyclopedia of Insects"". Academic Press. pp. 232–236. ISBN 978-0-08-092090-0. এদের অনেক স্থানেই বাস করতে দেখা যায়। এদের উপ-পরিবারের অনেক সদস্যকেই গাছের উচু ডালে, ঝোপের মধ্যে এবং ঘাস ও তৃণলতার মধ্যে বাস করে। তাদের কিছু কিছু মাটি ও গুহায় থাকে। আবার তাদের অনেকেই ভূগর্ভে অগভীর বা গভীর খনন করে বাস করে। কিছু কিছু পচা গাছে বাসা করে। আবার কিছু প্রজাতি যারা সৈকতের ধারে বাস করে তারা ডোবার উপর ছুটতে এবং লাফ দিতে পারে। ঝিঁঝিঁ পোকারা প্রতিরক্ষা বিহীন হয়। এদের শরীর নরম। বেশিরভাগ প্রজাতিই নিশাচর এবং দিনের বেলা ফাটল, গাছের ছালের নিচে, পাতার নিচে, পাথরের আড়ালে, গাছের গুড়িতে, পাতার স্তুপ বা গরম কালে মাটিতে যে ফাটল হয় তাতে লুকিয়ে থাকে। কিছু কিছু ঝিঁঝিঁ পোকা পচা গাছে বা মাটিতে অগভীর গর্ত করে এবং তাতে তাদের এ্যান্টেনা ভাজ করে লুকিয়ে থাকে। এই গর্তগুলি অস্থায়ী বাসস্থান, হয়ত একদিনের জন্য কিন্তু অন্যগুলো তাদের স্থায়ী বাসস্থান যেখানে তারা যৌনক্রিয়া করে এবং ডিম পাড়ে। এরা মাটিকে খোড়ার জন্য চোয়াল দিয়ে মাটি নরম করে, তারপর পেছনের পা দিয়ে ঠেলে ফেলে দেয় বা মাথা দিয়ে সরায়।Huber, Franz (1989). ""Cricket Behavior and Neurobiology"". Cornell University Press. pp. 32–36. ISBN 0-8014-2272-8. প্রতিরক্ষার অন্য ব্যবস্থাগুলো হল ছদ্মবেশ ধারণ, পালানো, এবং আগ্রাসন চালানো। কিছু প্রজাতি রং, আকার বা নকশার সাথে খাপ খাইয়ে নিয়েছে যার ফলে তাদের শিকারী প্রাণীগুলোর জন্য তাদেরকে দেখা বা ধরতে পারা কষ্টকর হয়। এরা বাদামি, ধূসর বা সবুজ ধাচের হয় যা তারা যেখানে থাকে তার সাথে মিলে যায়। সেইরকম যেসব ঝিঝি পোকা মরুতে থাকে তাদের রং হয় ফিকে বালির মত। কিছু কিছু প্রজাতি ডানা দিয়ে উড়তে পারে কিন্তু সেটা অসম্পূর্ন তাই বিপদ থেকে বাচতে এরা পলায়ন করে এবং দ্রুত লুকিয়ে যায়। 
",ঝিঁঝিঁ পোকা,https://bn.wikipedia.org/wiki?curid=614340
56380,614341,"মিয়া রোজ ফ্রাম্পটন (জন্ম মার্চ ৪, ১৯৯৬) একজন মার্কিন অভিনেত্রী। তিনি মার্কিন টেলিভিশন চ্যানেল এবিসিতে প্রচারিত কিশোর-কিশোরীদের পারিবারিক হাস্যরস-দৃশ্যকাব্য ভিত্তিক ধারাবাহিক ""মেইক এট অর ব্রেক ইট"" এ একটি চরিত্র পেইথন কেলার এর বোনের চরিত্র বেকা কেলার হিসেবে অভিনয়ের জন্য, এবং ২০১৫ সালে মার্কিন টেলিভিশন চ্যানেল লাইফটাইম এ প্রচারিত ছোট পর্দার চলচ্চিত্র ""এ টিচার্স অবসেশন"" এ তার চরিত্র ব্রিটগেট এর জন্য সবার নিকট পরিচিত। ফ্রাম্পটনের জন্ম, মার্কিন যুক্তরাষ্ট্রের টেনেসি রাজ্যের ন্যাশভিল শহরে, রক সঙ্গীতঙ্গ, পিটাল ফ্রাম্পটন এবং টিনা এলফার্স দম্পতির পরিবারে। তার টিফানি ওয়ায়েস্ট নামে একজন সৎ-সহোদর রয়েছে, যে তার মাতার পূর্বের সংসারের সন্তান, এবং জেইদ এবং জুলিয়ান ফ্রাম্পটনের নামে আরো দু-জন সহোদর রয়েছে, যারা তার পিতার পূর্বের সংসারের সন্তানদ্বয়। তার নাম তার বাবার একটি গানের শিরোনাম ""মিয়া রোজ"" হিসেবে ব্যাবহার করা হয়েছে যেটি তার বাবা তাকে উদ্দেশ্য করে রচনা করেছিলেন।  ",মিয়া রোজ ফ্রাম্পটন,https://bn.wikipedia.org/wiki?curid=614341
56381,614361,"দুশো ছেষট্টি দিনে স্বাধীনতা হলো বাংলাদেশের মুক্তিযুদ্ধকালীন সময়ের বিভিন্ন ঘটনা এবং প্রতিরোধকারীদের লড়াই নিয়ে প্রকাশিত একটি দালিলিক প্রমাণ গ্রন্থ। এই বইটি ১৯৯৭ সালে বাংলাদেশের স্বাধীনতা যুদ্ধের রজত জয়ন্তী উপলক্ষে ঢাকা থেকে “মুক্ত পাবলিশার্স” কর্তৃক প্রকাশিত হয়। এই বইটি সম্পর্কে বিভিন্ন জনের মূল্যায়ন হলোঃ ২৫শে মার্চ, ১৯৭১-এর ভয়ংকর সেই কাল রাতে পাকিস্তানী সেনাবাহিনী আচমকা নিরস্ত্র-নিরীহ ঘুমন্ত বাঙালীদের গনহত্যা আরম্ভ করলে বাংলার বীর মুক্তিযোদ্ধারা মরণপণ যুদ্ধ করে কিভাবে তাদের আত্মসমর্পন করতে বাধ্য করেছিল এবং আন্তর্জাতিক কূটনৈতিক প্রচেষ্টার মাধ্যমে মাত্র ২৬৬ দিনের রেকর্ড সময়ে কিভাবে আমরা ১৬ই ডিসেম্বর, ১৯৭১ স্বাধীনতা অর্জন করেছি তা মুজিবনগর সরকারের সাবেক ভ্রাম্যমান রাষ্ট্রদূত মুক্তিযোদ্ধা মুহাম্মদ নূরুল কাদির বিরচিত ‘দুশো ছেষট্টি দিনে স্বাধীনতা’ বইটি পড়লে জানতে পারবেন। মুক্তিযুদ্ধের রজত জয়ন্তী উপলক্ষে প্রকাশিত ‘দুশো ছেষট্টি দিনে স্বাধীনতা’ বইটি নতুন প্রজন্মের বন্ধুগণসহ সকলকে পড়ার জন্যে অনুরোধ জানাচ্ছি। - ""বেগম সুফিয়া কামাল"" মুক্তিযুদ্ধ সম্পর্কে যারা জানতে চান মুহাম্মদ নূরুল কাদির কৃত ‘দুশো ছেষট্টি দিনে স্বাধীনতা’ বইটি তাঁদের অত্যন্ত প্রয়োজনীয় হয়ে দেখা দেবে। - ""মুহাম্মদ হাবিবুর রহমান"" ",দুশো ছেষট্টি দিনে স্বাধীনতা,https://bn.wikipedia.org/wiki?curid=614361
56382,614363,"মোহাম্মাদ রিয়াজ উদ্দীন আহমেদ বাংলাদেশ জাতীয় পার্টির একজন রাজনীতিবিদ এবং নির্বাচিত সংসদ সদস্য। তিনি সাবেক ডেপুটি স্পিকার। মোহাম্মাদ রিয়াজ উদ্দীন আহমেদ ডেপুটি স্পিকার হিসেবে ৩ বছর কাজ করেছেন। মোহাম্মাদ রিয়াজ উদ্দীন আহমেদ বাংলাদেশ জাতীয় পার্টির রাজনৈতিক আদর্শে বিশ্বাসী ছিলেন। তিনি জাতীয় পার্টির মনোনয়ন পেয়ে সংসদ নির্বাচনে অংশগ্রহণ করেন ও জয়লাভ করেন। জনাব মোঃ রিয়াজ উদ্দিন আহমেদ বাংলাদেশের সাধারণ নির্বাচন এর মাধ্যমে নির্বাচিত সংসদ সদস্য হিসেবে লালমনিরহাট থেকে জাতীয় সংসদ নির্বাচন এর নির্বাচনি এলাকা লালমনিরহাট-৩ থেকে নির্বাচিত হন। মোহাম্মাদ রিয়াজ উদ্দীন আহমেদ বাংলাদেশ জাতীয় সংসদের চতুর্থ ডেপুটি স্পিকার হিসেবে দায়িত্ব পালন করেছেন। ৪র্থ জাতীয় সংসদ নির্বাচন অনুষ্ঠিত হয় ৩ মার্চ ১৯৮৮ সালে। ২৫শে এপ্রিল ১৯৮৮ সালে সংসদের মোট সদস্য সংখ্যা ছিল ৩৩০ জন। সংরক্ষিত ৩০টি মহিলা আসন সংক্রান্ত আইনের মেয়াদ শেষ হয়ে যাওয়ায় ৪র্থ জাতীয় সংসদে কোনো সংরক্ষিত মহিলা আসন ছিল না। এই সংসদে সামসুল হুদা চৌধুরী স্পিকার এবং রিয়াজ উদ্দিন আহম্মেদ ডেপুটি স্পিকার নির্বাচিত হন। মোহাম্মাদ কুরবান আলীর পর ১৯৮৮ সালের ২৫ এপ্রিল তাকে ডেপুটি স্পিকার হিসেবে নিয়োগ দেয়া হয়। তিনি ১৯৯১ সালের ৪ এপ্রিল পর্যন্ত উক্ত দায়িত্ব পালন করেছেন। তার পর শেখ রাজ্জাক আলী ডেপুটি স্পিকার হিসেবে নিয়োগ পান। 
",মোহাম্মাদ রিয়াজ উদ্দীন আহমেদ,https://bn.wikipedia.org/wiki?curid=614363
56383,614367,"বাংলাদেশের জাতীয় সংসদের ডেপুটি স্পিকারদের তালিকা নিম্নে দেয়া হলোঃ
",বাংলাদেশ জাতীয় সংসদের ডেপুটি স্পিকারদের তালিকা,https://bn.wikipedia.org/wiki?curid=614367
56384,614372,"ফজলে রাব্বী মিয়া (১৫ এপ্রিল ১৯৪৬) বাংলাদেশী রাজনীতিবিদ এবং গাইবান্ধা-৫(সাঘাটা-ফুলছড়ি) আসনের সংসদ সদস্য। তিনি ২০১৪ সালে বাংলাদেশ আওয়ামী লীগ প্রার্থী হিসেবে সংসদ সদস্য হিসেবে নির্বাচিত হন। ফজলে রাব্বী মিয়া ১৯৪৬ সালের ১৫ এপ্রিল গাইবান্ধা জেলার সাঘাটা উপজেলার গটিয়া গ্রামে জন্মগ্রহণ করেন। তাঁর পিতার ফয়জার রহমান এবং মাতার নাম হামিদুন নেছা। ১৯৬১ সালে তিনি গাইবান্ধা কলেজে ভর্তি হন। তিনি বিএ এবং এলএলবি ডিগ্রি অর্জন করেছেন। পেশায় আইনজীবী ফজলে রাব্বী মিয়া রাজনীতির সঙ্গে সক্রিয় ভাবে যুক্ত আছেন। ব্যক্তিজীবনে তিনি একজন আইনজীবী। ১৯৬৮ সালে তিনি বাংলাদেশ বার কাউন্সিল সনদ লাভ করেন। এরপর ১৯৮৮ সালে তিনি সুপ্রিম কোর্ট বার এসোসিয়েশনের সদস্য হন। ১৯৫৮ সালে রাজনীতিতে আসেন ফজলে রাব্বী মিয়া। তখন তিনি অষ্টম শ্রেণীতে পড়তেন। ১৯৫৮ সালে আইয়ুব খান পাকিস্তানে মার্শাল ল’ চালু করেছিলেন। সে সময় ফজলে রাব্বীর চাচা উক্ত ইউনিয়ন আওয়ামী লীগের সভাপতি ছিলেন। চাচার মাধ্যমে তিনি মার্শাল ল' বিরোধী আন্দোলনে জড়িয়ে পরেন। এভাবেই তিনি বাংলাদেশ আওয়ামী লীগের রাজনীতির সাথে জড়িয়ে পড়েন। ১৯৬২-৬৩ সালে শিক্ষা কমিশনের রিপোর্টের বিরুদ্ধে তিনি আন্দোলন করেছিলেন। ১৯৭১ সালে বাংলাদেশের স্বাধীনতার জন্য মুক্তিযুদ্ধ শুরু হলে ফজলে রাব্বী মিয়া মুক্তিযুদ্ধে যোগদান করেন। তিনি ১১ নং সেক্টরে যুদ্ধ করেন। এছাড়া বাংলাদেশের স্বাধীনতার পক্ষে বৈশ্বিক জনমত গড়ে তুলতে তিনি কাজ করেছেন। ফজলে রাব্বী মিয়া সর্বমোট ৬ বার বাংলাদেশে জাতীয় সংসদের সদস্য নির্বাচিত হয়েছেন। ৩য়, ৪র্থ, ৫ম, ৭ম, ৯ম ও ১০ম জাতীয় সংসদ নির্বাচনে নির্বাচিত হন। ১৯৯০ সালে আইন বিচার ও সংসদ বিষয়ক প্রতিমন্ত্রীর দায়িত্বও পালন করেছেন। দশম সংসদে ডেপুটি স্পিকার হিসেবে দায়িত্ব পালন করছেন। ফজলে রাব্বী মিয়ার স্ত্রীর নাম আনোয়ারা রাব্বী। ফাহিমা, ফারহানা ও ফারজানা নামে এই দম্পতির তিন জন কন্যা সন্তান আছে। ",ফজলে রাব্বী মিয়া,https://bn.wikipedia.org/wiki?curid=614372
56385,614374,"মুক্তিযোদ্ধা মুহাম্মদ নূরুল কাদির (জন্ম: ১৯ জানুয়ারি ১৯৪০) হলেন বাংলাদেশের একজন প্রখ্যাত আইনজীবী ও সাহিত্যিক। তিনি তার গবেষণামূলক গ্রন্থ দুশো ছেষট্টি দিনে স্বাধীনতা-এর জন্য বিশেষভাবে পরিচিত। তিনি ১৯৯৭ সালে বাংলাদেশের স্বাধীনতা যুদ্ধের রজত জয়ন্তী উপলক্ষে “দুশো ছেষট্টি দিনে স্বাধীনতা” শিরোনামে বাংলাদেশের মুক্তিযুদ্ধকালীন সময়ের বিভিন্ন ঘটনা এবং প্রতিরোধকারীদের লড়াই নিয়ে একটি দালিলিক প্রমাণক গ্রন্থ রচনা করেন। 
",মুহাম্মদ নূরুল কাদির,https://bn.wikipedia.org/wiki?curid=614374
56386,614422,"ধীমানের দিনকাল ২০১৭ সালের কলকাতার একটি কমেডি ওয়েব সিরিজ চলচ্চিত্র। অনিন্দ্য সরকার পরিচালিত এই ছবিতে মুখ্য ভূমিকায় আছে শাশ্বত চট্টোপাধ্যায় । এই ছবিটি মূলত প্রাপ্তবয়স্ক জন্য হাস্যরসময় চলচিত্র। গল্পের ধীমান আর পাঁচটা মানুষের মতো মোবাইল ফোন ব্যবহার করে না। কী আশ্চর্য ! পরিবার থেকে শুরু করে পাড়া প্রতিবেশি ধীমানকে মোবাইলের ‘উপকারিতা’ বুঝিয়ে ক্লান্ত। শেষ পর্যন্ত হাতে মোবাইল ফোন এলে সোশ্যাল নেটওয়ার্কিংয়ের কল্যাণে কীভাবে ধীমানের জীবনটা বদলে যায় তাই নিয়েই সিরিজ।
",ধীমানের দিনকাল,https://bn.wikipedia.org/wiki?curid=614422
56387,614426,"বিজয় লক্ষ্মণ মাঞ্জরেকার (; জন্ম: ২৬ সেপ্টেম্বর, ১৯৩১ - মৃত্যু: ১৮ অক্টোবর, ১৯৮৩) বোম্বে এলাকায় জন্মগ্রহণকারী প্রথিতযশা ভারতীয় আন্তর্জাতিক ক্রিকেটার ছিলেন। ভারত ক্রিকেট দলের অন্যতম সদস্য ছিলেন তিনি। সময়কালে ভারত দলের পক্ষে ৫৫ টেস্টে অংশগ্রহণ করেছেন বিজয় মাঞ্জরেকার। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও দলের প্রয়োজনে ডানহাতে অফ-ব্রেক বোলিং করতেন। ছোটখাটো গড়নের অধিকারী ছিলেন তিনি। কাটার ও হুকের সাহায্যে ব্যাটিংকালে রানের ফুলঝুরি ঝরাতেন। ব্যাটিংয়ের পাশাপাশি মাঝেমধ্যে অফ-স্পিনার ও উইকেট রক্ষকের দায়িত্ব পালন করতেন। রঞ্জী ট্রফিতে ৬টি দলের পক্ষে খেলেছেন তিনি। বোম্বে, বাংলা, উত্তরপ্রদেশ, রাজস্থান, অন্ধ্রপ্রদেশ ও মহারাষ্ট্র ক্রিকেট দলের প্রতিনিধিত্ব করেছেন। ৫৭.44 গড়ে ঐ প্রতিযোগিতায় ৩,৭৩৪ রান তুলেন। ১৯৫১ সালে সফরকারী ইংল্যান্ড দলের বিপক্ষে কলকাতার ইডেন গার্ডেন্সে বিজয় মাঞ্জরেকারের টেস্ট ক্রিকেটে অভিষেক ঘটে। অভিষেকেই ৪৮ রানের দর্শনীয় ইনিংস উপহার দেন তিনি। একই দলের বিপক্ষে জুন, ১৯৫২ সালে হেডিংলিতে ১৩৩ রানের মনোজ্ঞ প্রথম শতরানের সন্ধান পান। এটিই ইংল্যান্ডে তাঁর প্রথম টেস্ট ছিল ও বয়স মাত্র ২০ ছিল। তিনি যখন ব্যাটহাতে মাঠে নামেন, তখন ভারতের সংগ্রহ ছিল ৩৪২। ট্রুম্যান, বেডসার ও লেকারের ন্যায় বিখ্যাত বোলারদের উপস্থিতি স্বত্ত্বেও তিনি ছিলেন বেশ সপ্রতিভ। ১৯৫২ সালের হেডিংলি টেস্টের দ্বিতীয় ইনিংসে বিধ্বস্ত ভারত দলের ০/৪ সূচনায় পঙ্কজ রায়, দত্তজীরাও গায়কোয়াড় ও মাধব মন্ত্রীর সাথে তিনিও জড়িত ছিলেন। ফ্রেড ট্রুম্যানের বোলিং তোপের মুখে পড়েন তাঁরা। বিজয় হাজারের সাথে ২২২ রানের জুটি গড়ে ভবিষ্যতের সম্ভাবনার কথা জানান দেন। তবে শুরুরদিকের প্রতিশ্রুতিশীলতার পথে নিজের ওজন ও পায়ের কারুকাজ বাঁধার কারণ হয়ে দাঁড়ায়। তবে টেস্ট খেলোয়াড়ী জীবন ৩৯ গড়ে পৌঁছে। ১৯৬১-৬২ মৌসুমে সফরকারী ইংল্যান্ডের বিপক্ষে সেরা সিরিজ খেলেন। ৮৩.৭১ গড়ে ৫৮৬ রান তুলেন। তন্মধ্যে খেলোয়াড়ী জীবনে সংগৃহীত ৭ সেঞ্চুরির মধ্যে ব্যক্তিগত সর্বোচ্চ ১৮৯ রানের ইনিংস খেলেন ফিরোজ শাহ কোটলা মাঠে। আরেকটি উল্লেখযোগ্য ক্রীড়াশৈলী প্রদর্শন করেন ১৯৬৪-৬৫ মৌসুমে অস্ট্রেলিয়ার বিপক্ষে। ৫৯ ও ৩৯ রানের ইনিংস খেলে টেস্ট জয়ে প্রভূতঃ ভূমিকা রাখেন। জীবনের শেষ ইনিংসেও বেশ ভালো খেলেন। ফেব্রুয়ারি, ১৯৬৫ সালে মাদ্রাজের এমএচিদাম্বরাম স্টেডিয়ামে সফরকারী নিউজিল্যান্ডের বিপক্ষে এ কীর্তিগাঁথা রচনা করেন। কোন ছক্কা বাদেই সর্বাধিক ৩,২০৮ রান তুলে রেকর্ড গড়েন। পরবর্তীতে ইংল্যান্ডের জোনাথন ট্রট তাঁর এ রেকর্ড ভেঙ্গে ফেলে নিজের করে নেন। . ১৮ অক্টোবর, ১৯৮৩ তারিখে ৫২ বছর বয়সে মাদ্রাজে তাঁর দেহাবসান ঘটে। ভারতের প্রথিতযশা টেস্ট ক্রিকেটার সঞ্জয় মাঞ্জরেকারের পিতা তিনি। 
",বিজয় মাঞ্জরেকার,https://bn.wikipedia.org/wiki?curid=614426
56388,614439,"বিকাশ গুপ্তা হচ্ছেন একজন ভারতীয় টেলিভিশন অনুষ্ঠান প্রযোজক, সৃজনশীল পরিচালক, চিত্রনাট্যকার, উপস্থাপক এবং অভিনেতা। তিনি ২০১৭ সালে জনপ্রিয় রিয়্যালিটি অনুষ্ঠান বিগ বস ১১-এ একজন প্রতিযোগী হিসেবে অংশগ্রহণ করেন, যেখানে তিনি ৩য় স্থান অধিকার করেন। বিকাশ গুপ্তা ৭ মে ১৯৮৭ সালে জন্মগ্রহণ করেন। তিনি হচ্ছেন বলিউড অভিনেতা সিদ্ধার্থ গুপ্তার বড় ভাই। বিকাশ গুপ্তা একতা কাপুরের বালাজি টেলিফিল্মের সৃজনশীল প্রধান ছিলেন। সেসময় তিনি মহাভারত, কিউকি সাস ভি কভি বহু থি এবং কি দেশ ম্যায় হ্যায় মেরা দিলের মতো অনুষ্ঠান পরিচালনা করেছেন। পরবর্তীতে তিনি তাঁর নিজস্ব প্রযোজনা স্টুডিও, ""দ্য লস্ট বয় প্রোডাকশন"" শুরু করেন। এর মাধ্যমে তিনি জনপ্রিয় টেলিভিশন অনুষ্ঠান , ক্যায়সি ইয়ে ইয়ারিয়া, ভি দ্য সিরিয়াল, ইয়ে হ্যায় আশিকি এবং এমটিভি ওয়েবড পরিচালনা করেছেন। পরবর্তীতে তিনি এমটিভি ইন্ডিয়ার প্রোগ্রামিং প্রধান হিসেবে কাজ করেছেন।Ekta Kapoor finds her hero by chance – Times of India. Timesofindia.indiatimes.com (16 May 2014). Retrieved on 2017-11-15. ",বিকাশ গুপ্তা,https://bn.wikipedia.org/wiki?curid=614439
56389,614444,"আল্লামা নূরুল ইসলাম ওলীপুরী হলেন বাংলাদেশের একজন বিশিষ্ট ইসলামি পণ্ডিত। আল্লামা ওলীপুরী মূলত পবিত্র কোরআনের বিশদ ব্যাখ্যার জন্য সুপরিচিত। নূরুল ইসলাম ওলীপুরী তার প্রাথমিক শিক্ষা কিশোরগঞ্জের একটি কওমি মাদ্রাসা, ""জামিয়া ইমদাদিয়া"" থেকে সম্পন্ন করেন। অতঃপর তিনি ""'জামিয়া সাদিয়া রাইধর"" মাধ্যমিক শিক্ষার জন্য ভর্তি হন। এই মাদ্রাসা থেকে মাধ্যমিক শিক্ষা নিয়ে তিনি জামিয়া কোরানিয়া আরাবিয়া লালবাগ মাদ্রাসায় ভর্তি হন। এই প্রতিষ্ঠান থেকে ১৯৭৫ সালে তিনি দাওরায়ে হাদিস পাশ করেন। এরপর ১৯৭৭ সালে ঢাকা জেলার মিরপুরের ""জামিয়া হুসাইনিয়া আরযবাদ"" থেকে তিনি তাফসীরের উপর বিশেষ ডিগ্রী নেন। 
আল্লামা ওলীপুরী শিক্ষকতার মাধ্যমে তার কর্মজীবন শুরু করেন। প্রাতিষ্ঠানিক শিক্ষা শেষে, তিনি কয়েক বছর হবিগঞ্জের চুনারুঘাট উপজেলার অধীনে ""শাহপুর হুসাইনিয়া মাদ্রাসায়"" হাদিস এবং তাফসীর সহ অন্যান্য বিষয়ে শিক্ষাদান করেন। এরপর তিনি ""'জামিয়া সাদিয়া রাইধর"" মাদ্রাসায় আট বছর শিক্ষকতা করেন। পরবর্তীতে তিনি এক দশকের বেশি সময় ধরে হবিগঞ্জের মাধবপুর উপজেলার অধীনে ""দারুস সুন্নাহ মাদ্রাসা মনতলার"" প্রধান পরিচালকের দায়িত্ব পালন করেন। ২০০০ সালে, আল্লামা ওলীপুরী শায়েস্তাগঞ্জে ""মাদ্রাসা নূরে মদিনা"" প্রতিষ্ঠা করেন, এবং তখন থেকে আজ পর্যন্ত মাদ্রাসার প্রতিষ্ঠাতা পরিচালকের দায়িত্ব পালন করছেন। আল্লামা নূরুল ইসলাম ওলীপুরী দেশে এবং বিদেশে একজন জনপ্রিয় বক্তা হিসেবে পরিচিত হয়েছেন; এবং জনসমক্ষে বক্তৃতা দেয়ার জন্য যুক্তরাজ্য, যুক্তরাষ্ট্র, মধ্য প্রাচ্য এবং দক্ষিণ এশিয়ার অনেক দেশ ভ্রমণ করেছে।
আল্লামা নূরুল ইসলাম ওলীপুরী রচিত কিছু বইপত্র: এছাড়াও, নূরুল ইসলাম ওলীপুরী আরো কিছু প্রবন্ধ এবং পুস্তিকা রচনা করেছে। 
",আল্লামা নূরুল ইসলাম ওলীপুরী,https://bn.wikipedia.org/wiki?curid=614444
56390,614452,"সিদ্ধার্থ গুপ্তা হচ্ছেন একজন ভারতীয় চলচ্চিত্র অভিনেতা। তিনি একতা কাপুর এবং বিজয় নাম্বিয়ারের যৌথ উদ্যোগে নির্মিত কুকু মাথুর কি ঝান্ড হো গায়ি-এ অভিনয়ের মাধ্যমে বলিউডে অভিষেক করেন। এই চলচ্চিত্রটি জাতীয় পুরস্কার প্রাপ্ত বিজ্ঞাপন নির্মাতা আমান সাচদেব দ্বারা পরিচালিত হয়েছিল।Siddharth ‘Kuku Mathur’ Gupta to host TV show – Times of India. Timesofindia.indiatimes.com (25 May 2014). Retrieved on 2016-02-25.Kuku Mathur Ki Jhand Ho Gayi Movie Review, Trailer, & Show timings at Times of India. Timesofindia.indiatimes.com. Retrieved on 25 February 2016.Balaji & Bejoy Nambiars film titled Kuku Mathur Ki Jhand Ho Gayi – Bollywood Movie News. Indiaglitz.com (14 November 2012). Retrieved on 2016-02-25. সিদ্ধার্থ গুপ্তা ভারতের উত্তরাখন্ডের দেরাদুনে তার শৈশব অতিবাহিত করেছেন। পরবর্তীতে তিনি পড়াশুনা করার জন্য দুবাইয়ে পাড়ি জমান, যেখানে তিনি প্রকৌশলবিদ্যায় অধ্যয়ন করেছেন।Siddharth Gupta: Every youngster including me wishes to work with Sunny Leone! – Bollywood News & Gossip, Movie Reviews, Trailers & Videos at. Bollywoodlife.com (28 May 2014). Retrieved on 2016-02-25. সিদ্ধার্থের ভাই, বিকাস গুপ্তা হচ্ছেন এমটিভি ইন্ডিয়ার ভারপ্রাপ্ত প্রোগ্রামার, একজন প্রযোজক, অভিনেতা, চিত্রনাট্যকার এবং রিয়্যালিটি টেলিভিশন তারকা।Ekta Kapoor finds actor Siddharth Gupta 'cute'. Tellychakkar.com (20 May 2014). Retrieved on 2016-02-25.Ekta Kapoor finds her hero by chance – Times of India. Timesofindia.indiatimes.com (16 May 2014). Retrieved on 2016-02-25. সিদ্ধার্থ গুপ্তা মাত্র ২০ বছর বয়সে তার প্রথম চলচ্চিত্রে অভিনয় করেন। অতঃপর তিনি তার ক্যারিয়ারে একটি বিরতি দেন এবং বর্তমানে তিনি মার্কিন যুক্তরাষ্ট্রে অবস্থিত একটি অভিনয় স্কুলে কাজ করছেন।Trouble for Ekta Kapoor's film Kuku Mathur Ki Jhand Ho Gayi : Bollywood, News – India Today. Indiatoday.intoday.in (13 May 2014). Retrieved on 2016-02-25.Kuku Mathur Ki Jhand Ho Gayi: Small and simple. The Hindu (30 May 2014). Retrieved on 2016-02-25. সিদ্ধার্থ গুপ্তা চলচ্চিত্রে তার অভিনয়ের জন্য সকলের কাছ থেকে ইতিবাচক প্রতিক্রিয়া পেয়েছিলেন।Kuku Mathur Ki Jhand Ho Gayi movie review: A sweet film that deserves a chance! – Bollywood News & Gossip, Movie Reviews, Trailers & Videos at. Bollywoodlife.com (30 May 2014). Retrieved on 2016-02-25.Debutant Siddharth Gupta gets rave reviews for his movie “Kuku Mathur ki Jhand Ho Gayi”. Bollywooddhamaka.in (30 May 2014). Retrieved on 2016-02-25. পরবর্তীতে তিনি বালাজি প্রোডাকশনের সাথে তিনটি চলচ্চিত্রের জন্য চুক্তি স্বাক্ষর করেন।Hero by chance. Mumbai Mirror (16 May 2014). Retrieved on 2016-02-25. ২০১৭ সালে তিনি এএলটি বালাজির প্রধান ভূমিকা পালন করেছেন। ",সিদ্ধার্থ গুপ্তা,https://bn.wikipedia.org/wiki?curid=614452
56391,614461,"একলাখী সমাধিসৌধ বাংলায় টিকে থাকা সমাধী স্থাপত্য কীর্তিগুলির আদি নিদর্শন যা ভারতের পশ্চিমবঙ্গের মালদহ জেলার গোলঘরে অবস্থিত। এটা রাজা গণেশের ছেলে জালালউদ্দীন মুহম্মদ শাহ(গণেশ একজন হিন্দু তার ছেলে জালালউদ্দীন ইসলাম গ্রহণ করেন)এর সমাধি সৌধ। এ সমাধিসৌধ নির্মাণের অনুপ্রেরণা এসেছে বিহার শরীফে অবস্থিত(এর নাম গোলঘর ৷কোন রাজনৈতিক কারণে অথবা সম্প্রদায়িক কারণে এর নাম পরিবর্তন করা হয়েছে) বস ইবরাহিম বাইয়ুর সমাধির (১৩৫৩ খ্রি.) মাধ্যমে এবং দিল্লির কুওয়াতুল ইসলাম মসজিদের পেছনে অবস্থিত সুলতান ইলতুৎমিশের সমাধি (১২৩৬ খ্রি.) থেকে।http://www.dainikamadershomoy.com/todays-paper/editorial/65930/গুমতি-গেট ইসলামের প্রাথমিক যুগে সমাধিসৌধ নির্মাণ তেমন জনপ্রিয় ছিল না। তুর্কিদের আগমনের সঙ্গে সঙ্গে এর জনপ্রিয়তা বৃদ্ধি পায়। এ জাতীয় বর্গাকার ইমারতের সর্বপ্রথম নিদর্শন বোখারায় সামানী বংশীয় ইসমাইলের সমাধি। সম্ভবত এর মূল নমুনা ছিল ‘চাহারতক’ নামে পরিচিত ইরানের চার গম্বুজবিশিষ্ট সাসানীয় অগ্নি মন্দির। জনশ্রুতি অনুসারে এর নির্মাণকার্যে এক লক্ষ টাকা ব্যয় হয়েছিল বলে এর নামকরণ হয়েছে একলাখী। এর নির্মাণকাল অজ্ঞাত তবে সাধারণত জালালউদ্দীনের মৃত্যুর বছরকেই (১৪৩৩ খ্রি) এর নির্মাণের কাল বলে ধরে নেওয়া হয়। সুবৃহৎ আদিনা মসজিদ এর দক্ষিণ-পশ্চিম দিকে অবস্থিত ইমারতটি ইটের তৈরি এবং সুফি নূর কুতুব আলম এর সম্মানার্থে তৈরি কুতুবশাহী মসজিদ এর উত্তর-পূর্বে এর অবস্থান। এর আকার ২৪ মি × ২২.৭ মি; চূড়াবিশিষ্ট গোলার্ধ আকৃতির গম্বুজের অভ্যন্তরীণ ব্যাস ১৪.৮ মিটার। গম্বুজটি চার কোণের স্কুইঞ্চের উপর স্থাপিত। ইমারতটির চার কোণে চারটি অষ্টভুজ বুরুজ দ্বারা বহির্ভাগকে মজবুত করা হয়েছে। প্রতি দিকের দেয়ালের মাঝখানে একটি করে মোট চারটি প্রবেশদ্বার রয়েছে। প্রবেশদ্বারের চৌকাঠের বাজুর উপরিভাগে রয়েছে সরদলসহ সূচ্যগ্র খিলান। এটি হিন্দু মন্দিরের একটি মৌলিক বৈশিষ্ট্য যা তুগলক স্থাপত্যের মাধ্যমে প্রচলিত হয়েছে। দরজার পাশে ও সরদলগুলিতে রয়েছে খোদাই করা দেবমূর্তি। দক্ষিণের প্রবেশপথের সরদলে রয়েছে বিষ্ণু মূর্তি এবং দরজার পাশের দেওয়ালগুলিতে দ্বারপালের মূর্তি। ইমারতটির অভ্যন্তরে তিনটি প্রস্তর শবাধারের ধ্বংসাবশেষ রয়েছে। পশ্চিম দিকেরটি সুলতানের, মধ্যবর্তীটি তাঁর স্ত্রীর এবং পূর্ব দিকেরটি তাঁর পুত্র সুলতান আহমদ শাহের কবর বলে মনে করা হয়। ভেতরের প্রশস্ত প্রকোষ্ঠের একটি বিশেষ বৈশিষ্ট্য হলো কোণগুলিতে নির্মিত চারটি কুঠুরি। এগুলি কুরআন তেলাওয়াতকারীদের জন্য সংরক্ষিত কক্ষ বলে মনে করা হয়। এখান যে দেওাযাল, ঘর , নানা অলংকার তাতে কোন পুরোনো সময়ে আর এখন এ কোন তফাৎ নায়,কিন্তুু এখানে যে কৰরগুলি আছে তার মধ্যে প্রচুর তফাৎ যত কৰর আছে সব কৰরগুলি নতুন তৈরী সেটা দেখলে বুঝতে পারা যায়৷
এ থেকে প্রমান হতে পারে যে এটা কোন সাম্প্রদাযিক স্থান নয়৷ এটা কোন রাজার মহল৷ অার এর নাম আদিনা ৷ আদিনা মসজিদ,আদিনাথ মন্দির নয় ৷ ইমারতটির অলংকরণের মধ্যে রয়েছে কোণের বুরুজগুলিতে দড়ির ছাঁচ নক্শা বলয়, বাইরের সবদিকে বিভাজনকারী ছাঁচ নকশা, প্যানেলের নিচে পোড়ামাটির ফলকের পাশে কার্নিশে বর্তমানে ভগ্ন তিন স্তর বিশিষ্ট ছাঁচ নক্শা, যা আদিনা মসজিদ হতে অনুকরণ করা হয়েছে। গম্বুজের অভ্যন্তরভাগ এক সময় পলস্তারা দ্বারা অলংকৃত ছিল এবং এগুলির সবই এখন বিধ্বস্ত। গম্বুজটি সুলতানি আমলের বাংলার অন্যান্য গম্বুজের মতোই শীর্ষদন্ডহীন; তবে বৌদ্ধ রীতিতে হরমিকা আকারে গোলাকার বেষ্টনী দ্বারা আচ্ছাদিত ছিল বলে মনে হয় যা স্পষ্টত একটি বৌদ্ধ বৈশিষ্ট্য। গোলার্ধ আকৃতির গম্বুজটি বস্ত্তত সাঁচী (খ্রি.পূ. প্রথম শতক) ও পাঞ্জাবের মানিক্যলা (খ্রিস্টীয় দ্বিতীয় শতক) মহা সূতপের গম্বুজগুলির আকৃতির সঙ্গে এতোটাই সাদৃশ্যপূর্ণ যে, এসব গম্বুজের ধারণা যে ঐসব স্তূপ থেকে গৃহীত তা সহজেই অনুমান করা যায়। বাংলার স্থাপত্যশিল্পে এ ভবনটির প্রধান অবদান হচ্ছে বাংলার কুঁড়েঘরের ঢালু চালার অনুকরণে মধ্যভাগ হতে কার্নিশকে নিচের দিকে বাঁকিয়ে বঙ্গীয়করণ করা। একবার চালু হওয়ার পর এ রীতি বাংলায় সুলতানি আমলের স্থাপত্যশিল্পের শুধু এক গম্বুজবিশিষ্ট ইমারতেই নয়, বহু-গম্বুজবিশিষ্ট বৃহৎ আকারের মসজিদগুলিতেও ব্যবহূত হয়েছে। শুধু সুলতানি আমলের ভবন নির্মাণে নয়, মুগল স্থাপত্যশিল্পেও এটি বাংলার এক-গম্বুজবিশিষ্ট ভবনের নজির প্রতিষ্ঠা করেছে। স্থাপত্যশিল্পের বঙ্গীয় রীতি গঠনে এর গুরুত্বপূর্ণ অবদান পনেরো শতকের শেষার্ধে এবং ষোল শতকের প্রথম দিকে সবচেয়ে বেশি দৃষ্টিগোচর হয়।
",একলাখী সমাধিসৌধ,https://bn.wikipedia.org/wiki?curid=614461
56392,614466,"বাউল কামাল উদ্দিন বা কামাল পাশা; (জন্ম- ৬ ডিসেম্বর, ১৯০১ > মৃত্যু, ৬ মে ১৯৮৫) বাংলাদেশী মরমী কবি, গীতিকার, সুরকার, ভাষা সৈনিক, মুক্তিযুদ্ধের একজন সংগঠক । ভাটি বাংলার বিখ্যাত গায়ক হিসেবে দেশ বিদেশে সমাদৃত স্মরণীয় । দৈনিক সুনামগঞ্জের খরববৈশাখী নিউজ ২৪ ডটকম প্রায় ছয় হাজার গানের রচয়িতা, ভাটি বাংলার মরমী ভূবনের কালজয়ী সাধক কামাল উদ্দিন বা কামাল পাশা ১৯০১ সালের ৬ ডিসেম্বর জন্ম গ্রহন করেন । তাঁর পিতার নাম বাউল কবি আজিজ উদ্দিন ও মাতার নাম আমেনা খাতুন। কামাল উদ্দিন বাংলাদেশের প্রান্তিক অঞ্চল সিলেট বিভাগের, সুনামগঞ্জ জেলায়, দিরাই উপজেলার, ভাটিপাড়া ইউনিয়নের ভাটিপাড়া গ্রামে তালুকদার বাড়িতে এক সম্ভান্ত মোসলিম পরিবারে জন্মগ্রহন করেন । মরমী পরিবারে জন্ম নেয়া এই সাধক ছোট বেলা থেকেই তাঁর পিতার কাছে হতে সঙ্গীত চর্চা করেন । কামাল উদ্দিন প্রতিষ্ঠািনক শিক্ষায় শিক্ষিত ছিলেন । তিনি বাংলা, উর্দু, আরবি ও ইংরেজি ভাষায় কথা বলতেন ও সঙ্গীত রচনা করতেন । একজন কিংবনন্তি মরমী সাধকের কথা লিখা-পড়ার হাতেখড়ি ভাটি পাড়া গ্রামের সরকারী প্রাথমিক বিদ্যালয়ে । পরবর্তিতে নিজ গ্রাম থেকে দূরবর্তী রাজানগর উচ্চ বিদ্যালয় থেকে এমই,সুনামগঞ্জ জুবিলী উচ্চ বিদ্যালয় থেকে এসএসসি এবং সিলেটের এমসি কলেজ থেকে বিএ পাশ করেন তিনি। এক পর্যায়ে ভারতের দারুল উলুম দেওবন্দ মাদ্রাসায় হাদিস শাস্ত্রের উপর লেখাপড়া করেন। লেখা পড়ায় উচ্চ মানের ডিগ্রী হাছিল করার ইচ্ছা থাকা সত্ত্বেও তিনি এমএ পর্যন্ত লেখাপড়া করতে পারেননি। এ হতাশার কথাটি তিনি স্বরচিত একটি আঞ্চলিক গানে প্রকাশ করে গিয়েছেন এভাবে, বলো মোদের সিলেটবাসীর কিসের ভয়যে জায়গাতে জালাল বাবা শুইয়ে আছেন সব সময়। আদা হলদি পিয়াজ রসুন ঐ সিলেটে সব আছে স্কুল কলেজ মাদ্রাসা ভাই জায়গায় জায়গায় বসেছেএ কামাল কয় দুঃখের বিষয় এম.এ পড়ার সুযোগ নয় ।চ্যালেঞ্জ মোকাবেলায় গানের সম্রাট কামাল পাশা«/ref> ব্রিটিশ আমলের জমিদাররা গরিব অসহায় মজুরদের প্রতি বিনা মুজুরিতে কাজ লইত এবং জমিদারের সামনে জুতো পায়ে ও ছাতা টাঙিয়ে কোন গরিব মজুররা চলা ফেরা করলে অসাধারণ জুলোম অত্যাচার করত । জমিদারদের এই প্রথার বিরোদ্ধে কৃষক শ্রমিক সমিতির নেতৃবৃন্দের নেতৃত্বে ১৯২২ ইংরেজী থেকে ১৯৪৯ ইংরেজী সাল পর্যন্ত বৃহত্তর সিলেট অঞ্চলে এই আন্দোলন সংগঠিত হয় । ঐতিহাসিক এই আন্দোলনক নানকার আন্দোলন নামে অবহিত । ১৯২২ ইংরেজিতে শুরু হওয়া এই আন্দোলন ১৯৩৮ ইংরেজি সালে সিলেট, বড়লেখা, বিয়ানিবাজার সহ সুনামগঞ্জের দিরাই উপজেলায় জমিদারদের আগ্রাসনের উতলে উঠেছিল মজুর সম্প্রদায় । তখন দিরাই উপজেলার রফিনগর ইউনিয়নের কয়েকটি গ্রামের নানকার প্রজারা একত্রিত হয়ে ভাটি পাড়া জমিদারের বিরুদ্ধে আন্দোলনে মাঠে মানে । সে সময় স্থানীয় নেতা সুবল দাশ, হাফিজ তালুকদার ও লইট্টা হাফিজ প্রমুখ্যদের সঙ্গ বাউল কামাল উদ্দিনও এই আন্দোলনের নেতৃত্ব দেন । আন্দোলনের প্রেক্ষিতে আসাম পার্লামেন্টে প্রজাস্বত্ত আইন পাস হয় । পরবর্তিতে প্রজাস্বত্ত আইন জনগণের কাছে পৌছানোর উদ্দেশ্যে কামাল উদ্দিন যে সব সঙ্গীত রচনা করে গেয়ে ফিরেছেন তার একটি; ভাইট্টার জমিদার পরের জায়গা জমিন পরারফিরিঙ্গি বানাইলো তোদের তাবেদারখুটগাড়ি প্রথা আইনে কৃষক কুল ধরছে ডাইনিয়ে সাবদান হুশিয়ার । 
এছাড়া সাধক কামাল উদ্দিন সক্রিয়ভাবে অংশগ্রহন করেন ৪৭-এর রেফারেন্ডাম ও ৫২ এর ভাষা আন্দোলনে । ৫২ ইংরেজি সালের ২৭ ফেব্রুয়ারী দিরাই থানার রাজানগর উচ্চ বিদ্যালয় মাঠে ঢাকায় ছাত্র হত্যার প্রতিবাদে ছাত্র জনতার সম্মিলিত অংশগ্রহনে অনুষ্ঠিত প্রতিবাদ সভায় সভাপতিত্ব করেন । ৫৪ ইংরেজির যুক্তফ্রন্ট নির্বাচনে দিরাই, শাল্লা, জামালগঞ্জ আসনে মুসলীমলীগের বিরুদ্ধে নৌকার প্রার্থী সাবেক পররাষ্ট্রমন্ত্রী আলহাজ্ব আব্দুস সামাদ আজাদ এর বিজয়কে সুনিশ্চিত করতে বিভিন্ন নির্বাচনী জনসভায় তিনি পরিবেশন করেন তার স্বরচিত দেশাত্ববোধক গান । “নৌকা বাইয়া যাওরে বাংলার জনগনযুক্তফ্রন্টের সোনার নাও ভাসাইলাম এখননৌকা বাইয়া যাওরে” দেশে আইলো নতুন পানি ঘুচে গেল পেরেশানীমাছের বাড়লো আমদানী দুঃখ নাইরে আর । শীর্ষক ৫৪ লাইনের রোমান্টিক গান গেয়ে পাকিস্তানের সামরিক শাসন ব্যবস্থার বিরুদ্ধে স্বাধীনতা স্বায়ত্বশাসন ও গণতন্ত্র প্রতিষ্ঠার লক্ষ্যে ব্যাপক জনমত গড়ে তোলে । ১৯৭০ ইংরেজির সাধারণ নির্বাচনকে সামনে রেখে হাওরাঞ্চলে নির্বাচনী প্রচারাভিযানে আগত বঙ্গবন্ধু শেখ মুজিবুর রহমানকে স্বাগত জানিয়ে ৫টি নির্বাচনী জনসভায় স্বাধীনতা, গণতন্ত্র ও নৌকা প্রতীকের পক্ষে নির্বাচনী সঙ্গীত পরিবেশন করে ।  নৌকা আগে আগে চলে রে, ঐ নৌকাটা শেখ মুজিবের
ও নাও দেখতে ভাল চাঁদের আলো গলই তার চন্দনের
নৌকা আগে আগে চলে রে, ঐ নৌকাটা শেখ মুজিবের ।
শেখ মুজিবের নৌকাখানি এক বিন্দু দেয় না পানি
উপরে তার আছে ছানি, গোড়া ছিল সেগুনের ।
সামাদ মিয়া হাইলে ধরা, ইমানের মস্তুল খাড়া 
তারে নিয়া মারছে উড়া, ছায়া পড়ে আরশের ।
শেখ মুজিবের অন্তর খোলা, মানুষ ধরে উনিশ জেলা
আল্লা তায়ালার লীলা খেলা, জায়গা হয় না দালালের ।
পল্লী কবি কামাল চলে জয় বাংলা জয় বাংলা বলে
ছাড় নৌকা বাদাম তোলে, বাদাম তোল রহমতের । ১৯৭১ ইংরেজি সালের মুক্তিযুদ্ধ চলাকালে ৫নং সেক্টরের অধীনস্থ টেকেরঘাট সাবসেক্টর মুক্তিফৌজের ক্যাম্পে জাগরনী গান পরিবেশন এর মধ্যে দিয়ে ছাত্র যুবকদেরকে উদ্বুদ্ধ করেন মুক্তিযুদ্ধে যেতে। প্রতিষ্ঠাতা আহবায়ক হিসেবে গড়ে তুলেন সাংস্কৃতিক সংগঠন স্বাধীন বাংলা শিল্পী সংগ্রাম পরিষদ।
তিনি ১৯২৮ সালে সিলেটে মুসলিম ছাত্র সম্মিলনী উপলক্ষ্যে জাতীয় কবি কাজী নজরুল ইসলামের সংবর্ধনা মঞ্চে গান পরিবেশন করেন । সুনামগঞ্জ মহকুমা কংগ্রেসের সদস্য হিসেবে ১৯৩৭ সালের আসাম প্রাদেশিক পরিষদ নির্বাচনে প্রজাবন্ধু করুনা সিন্ধু রায় এর পক্ষে গণসংযোগ করেন । পন্ডিত জওহরলাল নেহরু উপস্থিতিতে সুনামগঞ্জ স্টেডিয়ামে কংগ্রেস প্রার্থীর নির্বাচনী সভায় গান পরিবেশন করেন । ১৯৭৩ইংরেজি সনে সুনামগঞ্জ ষ্টেডিয়াম মাঠে জাতির জনকের সংবর্ধনা মঞ্চে সংগীত পরিবেশন করেন ।  কলকাতা গ্রামোফোন কোম্পানীর একজন গ্রামোফোন গায়ক হিসেবে বাংলাদেশ ছাড়াও ভারত পাকিস্তানে তাঁর ব্যাপক পরিচিতি ছিল । সাধক কামাল উদ্দিন রচিত গান করেছেন যারা; 
ভাটিয়ালী সুরে সর্বপ্রথম কলকাতা গ্রামোফোন রেকর্ডে গান পরিবেশন করে সুনাম অর্জন করেন উপমহাদেশের বিখ্যাত ভাটিয়ালী গানের শিল্পী নির্মলেন্দু চৌধুরী; ⚫তোর কি রুপ দেখাইয়া,কি যাদু করিয়াআমারে তোর দেওয়ানা করিলেপাগল হইয়া বন্ধু পাগল বানাইলে এবং ⚫পান খাইয়া যাও ও মাঝি ভাইঐ ঘাটে ভিড়াইয়া তোমার নাও 
বেশ কয়েকটি কামালগীতি রেডিও টেলিভিশনে পরিবেশন করেন শিল্পী আব্দুল আলিম । তাঁর গাওয়া কামাল উদ্দিন রচিত কয়টি গান;
⚫প্রেমের মরা জলে ডুবেনাগো দরদীওপ্রেম করতে দুদিন ভাঙ্গতে একদিন এমন প্রেম আর কইরোনাগো দরদী ⚫পারঘাটাতে আমায় করো পার দীনবন্ধুরে ⚫চোরায় করলো ডাকাতিঘরে আর থইয়া গেলোনা জিনিস এক রতি ⚫নদীর স্রোতে নিঝুম রাতে কে যাও তরী বাইয়াদয়া করি প্রাণের বন্ধু আমারে যাও কইয়ারে ⚫ভাটিয়াল পানে কে যাও বাইয়ারে ঘাটে ভিড়াও নাওআমি অভাগিনী দিন দুঃখীনির খবর লইয়া যাওরে আমি চাইনা দুনিয়ার জমিদারী কঠিন বন্ধুরেচাইনা দুনিয়ার জমিদারী
সুনামগঞ্জের জীবন্ত কিংব্দন্তি আরেক সাধক ক্বারী আমির উদ্দিন কন্ঠে একটি বিখ্যাত গান; ⚫আমার মন পাগলরে আমার দিল পাগল রেঅ মন পাগল হইলে কার লাইগা রে 
একুশে পদকপ্রাপ্ত বাউল শিল্পী শাহ আব্দুল করিম ও জ্ঞানসাগর উপাধিতে ভূষিত মরমী কবি দুর্বিন শাহ এর পালাগানের ওস্তাদ ছিলেন বাউল কামাল উদ্দিন।  
প্রয়াত এই সঙ্গীত সাধকের রচিত “দ্বীন দুনিয়ার মালিক খোদা, এত কষ্ট সয়না, তোমার দিল কি দয়া হয়না” গানটি ভারতের বাংলা চলচ্চিত্রকে সমৃদ্ধ করেছে। ভাটিয়ালি গানের শিল্পী আব্দুল আলিম,বাউল কামাল পাশা রচিত “প্রেমের মরা জলে ডুবেনা/ওপ্রেম করতে দুদিন ভাঙ্গতে একদিন এমন প্রেম আর কইরোনাগো দরদী” সহ একাধিক গান গেয়ে সুনাম অর্জন করেছেন। তার জন প্রিয় গান হচ্ছেঃ- 
⚫ দ্বীন দুনিয়ার মালিক খোদা, এত কষ্ট সয়না
তোমার দ্বীলকী দয়া হয়না,তোমার দ্বীলকে দয়া হয়না।
সব কথায় যার ব্যাথায় ভরা কোন কথা সে বলবে
সব পথে যার কাটায় ঘেরা কোন পথে সে চলবে
কাটার আঘাত সয় যার বুকে ফুলের আঘাত সয়না।।
বাতি ছাড়া এ রংমহল ঘর রুশনেআলা হয়না
আজকে বাদশাহ কালকে ফকির সমানে দিন যায়না
সব দিয়া যার সব কেড়ে নাও কেউতো কিছু কয়না।
যুগ যুগান্তর যে তোমারে করে এতই পছন্দ
কোন ধর্মে কোন মর্মে তারে বলে মন্দ
কামাল শুনে হয় আনন্দ,তোমায় কিছু কয়না ।
⚫ তোর কি রুপ দেখাইয়া,কি যাদু করিয়াআমারে তোর দেওয়ানা করিলেপাগল হইয়া বন্ধু পাগল বানাইলে । ⚫ চোরায় করলো ডাকাতিঘরে আর থইয়া গেলোনা জিনিস এক রতি ⚫ ভাটিয়াল পানে কে যাও বাইয়ারে ঘাটে ভিড়াও নাওআমি অভাগিনী দিন দুঃখীনির খবর লইয়া যাওরে  ⚫ আকাশটায় কাঁদছিলো কেন, জমিটায় হাসছিলো কেনচামুয়া নদী ভরিলো কেন, সেইদিন সেইদিন বিশ্বনবী জন্ম নিলেন যেইদিন যেইদিন । ⚫ তুই যদি আমার হইতেরে, আমি হইতাম তোর কোলেতে বসাইয়া তারে করিতাম আদররে । ⚫ মনে যারে চায় বন্ধুরে আমার দিলে যারে চায় তারে কি বাসতাম না ভালো পরেরই কথায় রে । ⚫ দেশে আইল নূতন পানি, ঘুচে গেল পেরেশানি
মাছের বাড়ল আমদানি, দুঃখ নাইরে আর 
মাছের শিকারি যারা, সংকটে পড়েছে তারা
গেলে কেউ মাছ ধরা হয়রে গ্রেফতার
ছোট বড় যত মাছ, শিক্ষা করল আইনের কাজ,
জেলা, থানা, মহকুমা তাদের অধিকার
⚫ আপে আল্লা রবজলিল, পাঠাইলেন জিব্রাইলমেহরাজে যাইতা রাসুলুল্লাহ । ⚫ গুরু তোরে কি ধন দিল চিনলেনারে মন কানারাং দিল না পরশ দিল, পরখ করে দেখলেনা ⚫ মুর্শিদও, ঠেকিয়াছি দুই কুলের মাঝে
মুর্শিদও, মেঘাচ্ছন্ন হৃদয় আকাশে,
কোন সময় প্রবল বাতাসে 
ঢেউ উঠিয়াছে দিল দরিয়ার মাঝে 
ঢেউয়ের তালে দিলে আমার মুর্শিদ নামটি বাজে সাধক কামাল উদ্দিন রচিত সঙ্গীত নিয়ে নতুন প্রজন্মের সাহসি কিছু তরুণ সেচ্ছা-সেবি সংগ্রাহক কয়েটি বই প্রকাশ করেছেন । তার মধ্যে; এলাকার নির্বাচিত সাংসদ সুরঞ্জিত সেন গুপ্ত ছাড়াও শহীদ প্রেসিডেন্ট জিয়াউর রহমান ১৯৭৯ সালে রাজধানীর পিজি হাসপাতালে তাঁকে চিকিত্সাসেবা দেন। সাবেক রাষ্ট্রপতি আলহাজ্ব হুসেইন মুহাম্মদ এরশাদ এর সাথেও এই কবি প্রতিভার পরিচয় ছিল। প্রচার বিমুখ নিভৃতচারী এই বাউল সাধক ১৯৮৫ ইং সনের ৬ এপ্রিল মোতাবেক ১৩৯২ বাংলার ২০ বৈশাখ শুক্রবার রাত ১২ টায় নিজ বাড়ীতে ইন্তেকাল করেন।
",কামাল উদ্দিন,https://bn.wikipedia.org/wiki?curid=614466
56393,614469,"১৫০৫ লো মুসতাং ভূমিকম্প ৬ জুন ১৫০৫ সালে সংগঠিত হয়। এই ভূমিকম্পের মাত্রা ছিল ৮.২ এবং ৮.৮ এর মধ্যে, যা নেপালের ইতিহাসে এটাকে একটি সবচেয়ে ধ্বংসাত্মক ভূমিকম্প হিসেবে পরিণত করেছে। এই ভূমিকম্পটির ফলে তৎকালীন নেপালের প্রায় ৩০ শতাংশ লোক মারা যায়। ",১৫০৫ লো মুসতাং ভূমিকম্প,https://bn.wikipedia.org/wiki?curid=614469
56394,614493,"চাঁদড়া জমিদার বাড়ি বাংলাদেশের ঢাকা বিভাগের ফরিদপুর জেলার অন্তর্ভূক্ত আলফাডাঙা উপজেলার চাঁদড়া গ্রামের এক ঐতিহাসিক জমিদার বাড়ি। প্রায় ৮৩ বছর আগে এই ঐতিহাসিক চাঁদড়া জমিদার বাড়িটি প্রতিষ্ঠিত হয়। এই জমিদার বাড়ির প্রতিষ্ঠাতা ছিলেন গির্জাকণ্ঠ মুখোপাধ্যায়। গির্জাকণ্ঠ মুখোপাধ্যায় প্রথমে মাগুরা জেলার মহম্মদপুর উপজেলার নায়েব ছিলেন। এখানে নায়েব থাকায় অবস্থায় তিনি অনেক অর্থ সম্পদের মালিক হন এবং চাঁদড়া গ্রামে জমিদারি প্রতিষ্ঠা করেন। জমিদারের ৩ ছেলে ছিল, বড় ছেলের নাম ব্যাচা মুখোপাধ্যায় আর ছোট ছেলের নাম শিবুপ্রসাদ মুখোপাধ্যায় কিন্তু মেঝো ছেলের নাম জানা যায়নি। জমিদারের একজন মৌরি ছিল, যার নাম কেশব চন্দ্র। তখনকার সময় জমিদার বাড়িটির অবস্থান ছিল মধুমতি নদীর তীরে এবং সেখানে ঘাট ছিল। সেই সুবাধে জমিদার বাড়ির কয়েকটি বড় বড় নৌকা ছিল। যেগুলো জমিদারদের চলাচল এবং তাদের মালামাল পরিবহন করার জন্য ব্যবহার করা হতো। জমিদার গির্জাকণ্ঠ মুুখোপাধ্যায় তখনকার সময় তার বাড়ির সামনে একটি হাট বসান তবে এখন আর সেই হাট নেই। জমিদারের নামানুসারে নদীয়ার চাঁদ বাজারের পশ্চিম পাশের নাম গির্জার চর। বাংলাদেশের মহান মুক্তিযুদ্ধের সময় জমিদার গির্জাকণ্ঠ মুখোপাধ্যায় তার পরিবার নিয়ে পার্শ্ববর্তী দেশ ভারতে আশ্রয় নেন। কিন্তু দেশ স্বাধীন হওয়ার পর তিনি আর ফিরে আসেন নাই। চাঁদড়া ঐতিহাসিক জমিদার বাড়ি - পাঁচুরিয়া ইউনিয়ন পরিষদ তথ্য বাতায়নচাঁদড়া বাবু বাড়ি - বার্তাকণ্ঠ ডটকম এই জমিদার বাড়িটি দ্বিতল বিশিষ্ট একটি বাড়ি। এই বাড়ির নিচের তলায় বৈঠকখানা এবং উপরের তলায় শয়ন কক্ষ। পূর্বে উপরের তলায় উঠার জন্য একটি কাঠের হাতল বিশিষ্ট সিঁড়ি রয়েছে। বর্তমানে হাতল ভেঙ্গে গেছে তবে সিঁড়ি দিয়ে এখনো উপরের তলায় উঠা যায়। জমিদার বাড়িটিতে ১০ কক্ষ, ৫ টি দরজা এবং ১৬ টি জানালা রয়েছে। আগে উপরের তলায় লোহার রেলিং এবং টিনের চালযুক্ত বারান্দা ছিল কিন্তু এখন আর তা নাই। জমিদার বাড়িটির উপরের তলায় একটি লোহার সিন্দুক আছে যা সংরক্ষণের অভাবে মরিচা ধরে গেছে। জমিদার বাড়িটিতে রান্না করার জন্য একটি রান্না ঘর আছে।  ",চাঁদড়া জমিদার বাড়ি,https://bn.wikipedia.org/wiki?curid=614493
56395,614509,"হেমায়েত বাহিনী ১৯৭১ সালে বাংলাদেশের স্বাধীনতা যুদ্ধ চলাকালীন সময়ে স্বাধীনতার স্বপক্ষে গঠিত একটি সশস্ত্র গেরিলা দল। এই সশস্ত্র গেরিলা বাহিনীটির নেতা ছিলেন হেমায়েত উদ্দিন, বীর বিক্রম। মুক্তিযুদ্ধকালীন সময়ে এই বাহিনীটির সাহসিকতা ও বীরত্বপূর্ণ কর্মের জন্য পাকিস্তানী বাহিনী সর্বদা ভীত-সন্ত্রস্ত থাকতো; এবং সাধারণ্যে এটি পরিচিতি লাভ করে নেতার নামানুসারে “হেমায়েত বাহিনী” হিসাবে। এই বাহিনীটি ইস্ট বেঙ্গল রেজিমেন্টের সৈনিক হেমায়েত উদ্দিনের নেতৃত্বে মুক্তিযুদ্ধ শুরুর পর পরই নানা বাহিনীর প্রশিক্ষণপ্রাপ্ত কজনকে নিয়ে গঠিত হয় ছোট্ট পরিসরে। ২৮ মার্চ, বাংলাদেশের মুক্তিযুদ্ধের একদম শুরুতেই হেমায়েত উদ্দিনের নেতৃত্বে ১৭ জন গেরিলা জয়দেবপুর ক্যান্টনমেন্ট আক্রমন করে অস্ত্র ও গোলাবারুদ সংগ্রহ করে গোপালগঞ্জের টুপুরিয়া গ্রামে ফিরে যান। ",হেমায়েত বাহিনী,https://bn.wikipedia.org/wiki?curid=614509
56396,614532,"১৯৬৩ সালে খোলা 'ঐতিহাসিক শিল্প' বিভাগের একটি বড় অংশ রয়েছে যা অনেকগুলি প্রাচীন পোড়ামাটির, ব্রোঞ্জ, কাঠের খোদাই, বস্ত্র এবং পাণ্ডুলিপি প্রদর্শন করে। বিভিন্ন কার্ড সেট এবং অন্যান্য প্রকাশনা বিক্রি; কার্যক্রমগুলি ঐতিহাসিক স্থানগুলির অনুসন্ধান এবং খননকাজ অন্তর্ভুক্ত করেছে। পশ্চিমবঙ্গ রাজ্য প্রত্নতাত্ত্বিক গ্যালারী, ১ সত্যেন রায় রোড, বেহালা, কলকাতা ৭০০ ০৩৪।  কলকাতার প্রত্নতাত্ত্বিক জাদুঘরটি ঐতিহাসিকদের, প্রত্নতাত্ত্বিকদের জন্য এবং সাধারণ মানুষের কাছে যথেষ্ট জনপ্রীয়। মিউজিয়ামটি শনিবার থেকে বৃহস্পতিবার পর্যন্ত সকাল ১০.০০ টা থেকে বিকাল ৪.৩০ টা পর্যন্ত খোলা থাকে। একজন ব্যক্তির জন্য প্রবেশের মূল্য হল ₹ ২ এবং ১৫ বছরের বা ১৫ বছরেরকম বয়সের শিশুদের জন্য প্রবেশ বিনামূল্যে। 
",পশ্চিমবঙ্গ রাজ্য পুরাতাত্ত্বিক সংগ্রহালয়,https://bn.wikipedia.org/wiki?curid=614532
56397,614535,"দ্বিতীয় চার্লস স্পেন্সার চ্যাপলিন (ইংরেজি: Charles Spencer Chaplin III; ৫ মে, ১৯২৫ – ২০ মার্চ, ১৯৬৮) ছিলেন একজন মার্কিন অভিনেতা। তার চলচ্চিত্র অভিনেতা ও নির্মাতা চার্লি চ্যাপলিন এবং অভিনেত্রী লিটা গ্রের পুত্র। চ্যাপলিন ১৯২৫ সালের ৫ মে ক্যালিফোর্নিয়ার বেভার্লি হিলসে জন্মগ্রহণ করেন। তার পিতা চলচ্চিত্র অভিনেতা ও নির্মাতা চার্লি চ্যাপলিন এবং মাতা অভিনেত্রী লিটা গ্রে। তার ছোট ভাই সিডনি আর্ল চ্যাপলিন। তার পিতার মিলড্রেড হ্যারিসের সাথে প্রথম বিবাহের ফলে জন্ম নেওয়া তার প্রথম বৈমাত্রেয় ভাই নরম্যান স্পেন্সার চ্যাপলিন মাত্র তিন দিন বয়সে মারা যায়। তার পিতার উনা ওনিলের সাথে চতুর্থ বিবাহের পর তার অন্যান্য বৈমাত্রেয় ভাইবোনেরা হলেন জেরাল্ডিন, মাইকেল, জোসেফিন, ভিক্টোরিয়া, ইউজিন, জেন, অ্যানেট, ও ক্রিস্টোফার চ্যাপলিন। শৈশবে তাকে এবং তার ছোট ভাই সিডনিকে তার পিতামাতার তিক্ত বিবাহ বিচ্ছেদের পণ হিসেবে ব্যবহার করা হয়। তার পিতামাতার বিবাহ বিচ্ছেদের পর ১৯৩০ এর দশকের মাঝামাঝিতে তার মাতা এবং মাতামহ তাকে এবং তার ভাইকে লালন পালন করেন। এরপর থেকে তারা দুজন তার পিতার সাথে তাদের প্রায়শই যোগাযোগ হত। চ্যাপলিন হলিউডের ব্ল্যাক-ফক্স মিলিটারি ইনস্টিটিউটে এবং নিউ জার্সির লরেন্সভিলে লরেন্সভিল স্কুলে পড়াশুনা করেন। তিনি দ্বিতীয় বিশ্বযুদ্ধ চলাকালীন মার্কিন যুক্তরাষ্ট্রের সেনাবাহিনীতে কর্মরত ছিলেন। চ্যাপলিন ১৩টি চলচ্চিত্রে অভিনয় করেছেন। তিনি তার পিতা চার্লি চ্যাপলিন পরিচালিত ""লাইমলাইট"" (১৯৫২) চলচ্চিত্রে অভিনয় করেন। ১৯৫৯ সালে তিনি ""গার্লস টাউন"" চলচ্চিত্রে তিনি নির্বাক চলচ্চিত্র যুগের আরেক বিখ্যাত কৌতুকাভিনেতা হ্যারল্ড লয়েডের পুত্র হ্যারল্ড লয়েড জুনিয়র ভূমিকায় অভিনয় করেন। তিনি তার ভাই সিডনি আর্ল চ্যাপলিনের সাথে সার্কেল থিয়েটারের (বর্তমানে এল সেন্ট্রো থিয়েটার নামে পরিচিত) ""ইথান ফ্রোম"" মঞ্চনাটকে অভিনয় করেন। চ্যাপলিন ১৯৫৮ সালের ৬ আগস্ট সুজান ম্যাগনেসকে (জন্ম আনু. ১৯৩৬) বিয়ে করেন। তারা ক্যালিফোর্নিয়ার লস অ্যাঞ্জেলেসে বসবাস করতেন। ১৯৫৯ সালের মে মাসে তাদের কন্য সুজান ম্যারি চ্যাপলিন জন্মগ্রহণ করে। তারা ১৯৫৯ সালের অক্টোবর মাসে আলাদা হয়ে যান এবং ১৯৫৯ সালের নভেম্বর মাসে তাদের বিবাহ বিচ্ছেদ হয়। ১৯৬০ সালে তিনি তার পারিবারিক জীবন নিয়ে ""মাই ফাদার, চার্লি চ্যাপলিন"" শীর্ষক একটি বই লিখেন। চ্যাপলিন ১৯৬৮ সালের ২০ মার্চ ক্যালিফোর্নিয়ার সান্তা মোনিকায় ৪২ বছর বয়সে মৃত্যুবরণ করেন। তাকে হলিউড ফরেভার সিমেট্রির অ্যাবে অব দ্য সাল্মসে তার মাতামহী লিলিয়ান কারিলো কারি গ্রের (১৮৮৮-১৯৮৫) এর পাশে সমাহিত করা হয়।  ",চার্লস চ্যাপলিন জুনিয়র,https://bn.wikipedia.org/wiki?curid=614535
56398,614538,"সিডনি আর্ল চ্যাপলিন (; ৩০ মার্চ ১৯২৬ – ৩ মার্চ ২০০৯) ছিলেন একজন মার্কিন অভিনেতা। তিনি চলচ্চিত্র অভিনেতা ও নির্মাতা চার্লি চ্যাপলিন এবং অভিনেত্রী লিটা গ্রের পুত্র। তার নাম রাখা হয় তার চাচা সিডনি চ্যাপলিনের নামানুসারে। তার অভিনীত উল্লেখযোগ্য চলচ্চিত্র হল তার পিতার পরিচালনায় ""লাইমলাইট"" (১৯৫২)। তিনি ব্রডওয়ে মঞ্চে ""বেল্‌স আর রিংগিং"" মঞ্চনাটকে অভিনয়ের জন্য শ্রেষ্ঠ গীতিনাট্য অভিনেতার জন্য টনি পুরস্কার লাভ করেন এবং ""ফানি গার্ল"" সঙ্গীতনাট্যে আরেকটি টনি পুরস্কারের মনোনয়ন লাভ করেন। চ্যাপলিন ১৯২৬ সালের ৩০ মার্চ ক্যালিফোর্নিয়ার লস অ্যাঞ্জেলেসে জন্মগ্রহণ করেন। তার পিতা চলচ্চিত্র অভিনেতা ও নির্মাতা চার্লি চ্যাপলিন এবং মাতা অভিনেত্রী লিটা গ্রে। সিডনির নাম রাখা হয় তার চাচা সিডনি চ্যাপলিনের নামানুসারে। সিডনির বড় ভাই চার্লস চ্যাপলিন জুনিয়র। চার্লস জন্মের ১০ মাসের মধ্যে তার জন্ম হয় এবং তিনি পাঁচ সপ্তাহ পূর্বে ভূমিষ্ঠ হন। তার জন্মের এক বছরের মধ্যে তার পিতামাতা বিবাহ বিচ্ছেদ হয়। পরবর্তীতে তার পিতার উনা ওনিলের সাথে চতুর্থ বিবাহের ফলে তার আরও আট বৈমাত্রেয় ভাইবোন জন্মগ্রহণ করে। সিডনির নাম রাখা হয় তার পিতা চার্লির বৈমাত্রেয় বড় ভাই সিডনি চ্যাপলিনের নামানুসারে। তার মা তাকে ""টমি"" নামে ডাকতে পছন্দ করতেন, কারণ তিনি চার্লির ভাই সিডনিকে পছন্দ করতেন না। সিডনি ও তার বড় ভাই চার্লস তার মা এবং মাতামহের কাছে লালিত পালিত হন। তাদের পরিবার ফ্রান্সের নিস শহরে বেশিরভাগ সময় কাটায়, ফলে তারা দুই ভাই ফরাসি ভাষায় দক্ষ হয়ে ওঠেন। তিনি দ্বিতীয় বিশ্বযুদ্ধ চলাকালীন ইউরোপে মার্কিন যুক্তরাষ্ট্রের সেনাবাহিনীতে যোগ দেন এবং পরে তিনি মঞ্চ ও চলচ্চিত্রে অভিনয় জীবন শুরু করেন। চ্যাপলিন তার পিতা চার্লি পরিচালিত দুটি চলচ্চিত্র, ""লাইমলাইট"" (১৯৫২) ও ""আ কাউন্টেস ফ্রম হংকং"" (১৯৬৭) এ পার্শ্বচরিত্রে অভিনয় করেন। এছাড়া তিনি জর্জ মার্শালের পশ্চিমা ধাঁচের ""পিলারস অব দ্য স্কাই"" (১৯৫৬) ও জ্যাক শেরের ""ফোর গার্লস ইন টাউন"" (১৯৫৭) চলচ্চিত্রে পার্শ্ব চরিত্রে অভিনয় করেন। ব্রডওয়ে মঞ্চে তিনি অধিক সফলতা অর্জন করেন। ব্রডওয়ে মঞ্চে তার প্রথম কাজ ছিল ""বেলস্‌ আর রিংগিং""। ১৯৫৭ সালে মঞ্চস্থ এই নাটকে তার বিপরীতে অভিনয় করেছিলেন জুডি হলিডে। নাটকটি ৯২৪ বার মঞ্চস্থ হয় এবং এই নাটকে অভিনয়ের জন্য তিনি সঙ্গীতনাট্যে শ্রেষ্ঠ চরিত্রাভিনেতা বিভাগে টনি পুরস্কার লাভ করেন। জর্জ এক্সেলরডের হাস্যরসাত্মক ""গুডবাই চার্লি"" (১৯৫৯)-এ তিনি লরেন বাকলের বিপরীতে অভিনয় করেন। পরবর্তী কালে তিনি ""সাবওয়ে আর ফর স্লিপিং"" (১৯৬১) সঙ্গীতনাট্যে কাজ করেন। তার ""ইন দ্য কাউন্টিং হাউজ"" (১৯৬২) নাটকটি ব্যর্থ হয় এবং মাত্র চারটি পরিবেশনার পরই তা বন্ধ হয়ে যায়। তার সেরা ও শেষ ব্রডওয়ে নাটক ছিল ১৯৬৪ সালের ""ফানি গার্ল""। বারবারা স্ট্রাইস্যান্ডের বিপরীতে অভিনীত এই সঙ্গীতনাট্যে অভিনয়ের জন্য তিনি আরেকটি টনি পুরস্কারের মনোনয়ন লাভ করেন। তিনি সার্কেল থিয়েটারের (যা বর্তমানে এল সেন্ট্রো থিয়েটার নামে পরিচিত) সার্কেল প্লেয়ার্সের প্রতিষ্ঠাতা সদস্য। তিনি এই থিয়েটারের স্বাধীন ও স্বল্প বাজেটের ""ফলো দ্যাট ম্যান"" (১৯৬১) ও ""দি অ্যাডিং মেশিন"" (১৯৬৯) মঞ্চনাটকে অভিনয় করেন, এই দুটি নাটক সার্কেলের প্রথম উল্লেখযোগ্য সফল নাটক। ১৯৬০ সালে চ্যাপলিন ফরাসি নৃত্যশিল্পী ও অভিনেত্রী নোয়েল অ্যাডামকে বিয়ে করেন। অ্যাডামের স্টিফেন (জন্ম ১৯৬০) নামে একটি পুত্র ছিল। ১৯৮৫ সালে তাদের বিবাহ বিচ্ছেদ হয়। চ্যাপলিন ১৯৭০ এর দশকে অভিনয় থেকে অবসরে যান এবং ১৯৮০ এর দশকে ক্যালিফোর্নিয়ার পাম স্প্রিংসে ""চ্যাপলিন্স"" নামে একটি রেস্তোরাঁ পরিচালনা করতেন। ১৯৯৮ সালে ১৪ বছরের সম্পর্কের পর তিনি তার দ্বিতীয় স্ত্রী মার্গারেট বিবকে বিয়ে করেন। এই দম্পতির এক পুত্র - স্টিভান। তার পৌত্রী তামারা। চ্যাপলিন তার মা লিটা গ্রেকে তার আত্মজীবনী ""ওয়াইফ অব দ্য লাইফ অব দ্য পার্টি"" (১৯৯৮) লিখতে ও প্রকাশ করতে সহায়তা করেন। চ্যাপলিন স্ট্রোকে আক্রান্ত হয়ে ২০০৯ সালে ৩ মার্চ ৮২ বছর বয়সে ক্যালিফোর্নিয়ার র‍্যাঞ্চো মিরেজে নিজ বাড়িতে মৃত্যুবরণ করেন।  ",সিডনি আর্ল চ্যাপলিন,https://bn.wikipedia.org/wiki?curid=614538
56399,614547,রোবট হলো একধরনের বিশেষ যন্ত্র যা বিভিন্ন কাজ করতে ব্যবহার করা হয়। রোবট দ্বারা আরও বোঝানো হতে পারে:  ,রোবট (দ্ব্যর্থতা নিরসন),https://bn.wikipedia.org/wiki?curid=614547
56400,614565,"টনি ডায়েস হলেন একজন বাংলাদেশী অভিনেতা ও নির্দেশক। তিনি ১৯৯৪ সাল থেকে চার শতাধিক নাটক, ধারাবাহিক আর টেলিফিল্মে অভিনয় করেছেন। এছাড়া তিনি কয়েকটি চলচ্চিত্রে অভিনয় করেছেন। সেগুলো হল ""মেঘের কোলে রোদ"" (২০০৮) এবং ""পৌষ মাসের পিরীত"" (২০১৬)। ১৯৮৯ সালে ""নাগরিক নাট্য সম্প্রদায়ে"" যোগ দেয়ার মধ্য দিয়ে তার অভিনয় জীবনের পথচলা শুরু হয়। ১৯৯৪ সালে তার টেলিভিশন পর্দায় অভিষেক হয়। ২০০৮ সালে ""মেঘের কোলে রোদ"" চলচ্চিত্রের মধ্য দিয়ে ডায়েসের বড় পর্দায় অভিষেক হয়। নারগিস আক্তার পরিচালিত চলচ্চিত্রটি এইডস বিষয়ক সচেতনতা নিয়ে নির্মিত। এতে তিনি রিয়াজ ও পপির সাথে অভিনয় করেন। ২০১৬ সালে তিনি নারগিস আক্তার পরিচালিত ""পৌষ মাসের পিরীত"" চলচ্চিত্রে অভিনয় করেন। এটি নগেন্দ্রনাথ মিত্র রচিত ""রস"" গল্প অবলম্বনে নির্মিত হয়। এতে তার বিপরীতে ছিলেন পপি ও প্রিয়াংকা। ২০১৭ সালে প্রায় চার বছর পর তিনি সৈয়দ জামিম নির্দেশিত ""অনাহূত"" টেলিভিশন নাটকে অভিনয় করেন। নাটকটি চিত্রায়িত হয় যুক্তরাষ্ট্রে। নাটকটি ঈদুল আযহায় এটিএন বাংলায় প্রচারিত হয়। তিনি ২০০১ সালের ১৪ ফেব্রুয়ারি প্রিয়া ডায়েসকে বিয়ে করেন। তাদের মেয়ের নাম অহনা। ২০০৮ সালের শেষের দিকে তিনি তার স্ত্রী ও মেয়েকে নিয়ে যুক্তরাষ্ট্রে চলে যান। বর্তমানে মেয়ে অহনা এবং স্ত্রী প্রিয়া ডায়েসসহ নিউইয়র্কের লং আইল্যান্ডের হিকসভিল শহরে বাসবাস করছেন টনি ডায়েস। তিনি সেখানে একটি বেসরকারি প্রতিষ্ঠানে কর্মরত আছেন। 
",টনি ডায়েস,https://bn.wikipedia.org/wiki?curid=614565
56401,614571,"আসানসোল শহর এবং বৃহত্তর আসানসোল অঞ্চলের বিভিন্ন ধরনের পরিবহন ব্যবস্থা রয়েছে। শহরটিতে গণপরিবহন ব্যবস্থা রয়েছে যেমন- বাস ও ট্রেন এই শহরের প্রধান যোগাযোগ মাধ্যম। তবে স্বল্প দূরত্বের জন্য অটো রিকশা, সাইকেল হচ্ছে জনপ্রীয়। আসানসোল শহরে একটি অভ্যন্তরীণ বিমানবন্দর রয়েছে। দক্ষিণবঙ্গ রাজ্য পরিবহন নিগম কলকাতা এবং মালদা, শিলিগুড়ি, মেদিনীপুর, বাঁকুড়া, সিউড়ি, পুরুলিয়া, বর্ধমান, কালনা, হাবড়া, ব্যারাকপুর, দীঘা, বোলপুর, কিনাহার এবং বহরমপুর এবং অন্যান্য অনেক গন্তব্যস্থলে দৈনন্দিন বাস পরিসেবা পরিচালনা করে। এছাড়াও উত্তরবঙ্গ রাজ্য পরিবহন নিগম শহর থকে অন্য শহরে বাস পরিসেবা প্রদান করে। অনেকগুলি বেসরকারি বাস অপারেটর, ট্যাক্সি, ওলা ক্যাশ ইত্যাদি রেডিও ট্যাক্সিগুলি স্থানীয়ভাবে এবং আন্তঃসীমান্ত রুটগুলিও যাত্রী পরিবহনের কাজ করে। বিভিন্ন বেসরকারি বাস সংগঠন আসানসোল থেকে বর্ধমান, কল্যাণী, হাওড়া, বারাসাত ও বাঁকুড়া শহরে বাস পরিচালনা করে। নগরীর বাস পরিসেবা আরও উন্নতির জন্য এবং দূষণমুক্ত করার জন্য রাজ্যের পরিবহন বিভাগ আসানসোলে বৈদ্যুতিক বাস চালু করতে যাচ্ছে। দুর্গাপুর-আসানসোল রুটে যেসব বৈদ্যুতিক বাস চলাচল করবে, সেগুলি দক্ষিণবঙ্গ রাজ্য পরিবহন নিগম (এসবিএসটিসি) এর বাস ডিপোতে রিচার্জ বা পুনঃনির্ধারিত হবে। আসানসোলের প্রধান রেল স্টেশন শহর আসানসোল জংশন। এই স্টেশন থেকে বহু স্থানে রেল সংযোগ রয়েছে। উত্তর ভারতের সঙ্গে, কলকাতার সঙ্গে সংযোগের প্রায় সমস্ত ট্রেন আসানসোলের সাথে সংযুক্ত। ফলস্বরূপ, আসানসোল নতুন দিল্লি, জম্মু, অমৃতসর, লুধিয়ানা, এলাহাবাদ, কানপুর, লখনৌ, দেরাদুন, জয়পুর, কোটা, জোড়পুর, জয়সালমির, গোয়ালিয়র, ভোপাল, ইন্দোর, পাটনা, রাঁচি এবং ধানবাদের মতো শহরগুলির সাথে চমৎকার সংযোগ স্থাপন করে। মুম্বাই, আহমেদাবাদ এবং সুরাটের মত পশ্চিমী শহরগুলি এবং ভুবনেশ্বর, বিশাখাপত্তনম, বিজয়ওয়াড়া, চেন্নাই, ব্যাঙ্গালোর ও তিরুবনন্তপুরমের মত শহরগুলির সঙ্গে ভালো রেল যোগাযোগ রয়েছে আসানসোল শহরের। এটি রেলপথে উত্তর-পূর্ব অঞ্চলের প্রধান শহর গুয়াহাটির সাথেও সংযুক্ত।  গ্র্যান্ড ট্রাঙ্ক রোড বা জাতীয় সড়ক ১৯ আসানসোলকে অতিক্রম করেছে। এই সড়কটি পূর্ব দিকে কলকাতা এবং উত্তর-পশ্চিমে দিকে দিল্লিকে যুক্ত করেছে আসানসোলের সঙ্গে। জাতীয় সড়ক ১৪ আসানসোল শহরকে দক্ষিণে ওড়িশা রাজ্যের সঙ্গে এবং উত্তরে ফারাক্কা ও উত্তরবঙ্গের সঙ্গে যুক্ত করেছে। এছাড়া সড়কপথে শহরটি ধানবাদ, বাঁকুড়া, পাটনা, হলদিয়ার সঙ্গে যুক্ত রয়েছে। আসানসোল শহর রেল পরিবহনের কেন্দ্রবিন্দু। আসানসোল রেলওয়ে বিভাগ বর্তমানে পূর্ব রেল জোনের একটি অংশ। এই শহরটি আসানসোল রেল বিভাগের সদর দপ্তর হিসেবে কাজ করে এবং পশ্চিমবঙ্গ ও ঝাড়খণ্ড জুড়ে ছড়িয়ে ছিটিয়ে ৪৯৩ কিলোমিটার (৩০৬ মাইল) রেলপথ রয়েছে এই রেল বিভাগে। আসানসোল রেল বিভাগের স্টেশনগুলি হল আন্দুল, রাণীগঞ্জ এবং দুর্গাপুর।  কলকাতা থেকে দিল্লি পর্যন্ত প্রধান রেললাইনটি শহরের মধ্য দিয়ে হাওড়া থেকে নতুন দিল্লির দিকে যায় এবং সীতারামপুর রেল জংশনে গ্রান্ড কর্ড লাইন যুক্ত রয়েছে, আসানসোল জংশনের সামান্য কিছু পশ্চিমে। বর্ধমান-আসানসোল রেল পথ হাওড়া-দিল্লি প্রধান লাইনের একটি অংশ। অন্ডালের সঙ্গে আসানসোল এবং পরে জমশেদপুর, পুরুলিয়া ও খড়্গপুর থেকে বাঁকুড়া পর্যন্ত রেলওয়ে ট্র্যাকের আরেকটি রেলপথ রয়েছে। একটি শাখা লাইন সাহেবগঞ্জ লুপের উপর সাঁথিয়া দিয়ে অন্ডালকে সংযুক্ত করেছে। আসানসোল মহানগরের অন্তর্গত বার্ণপুর শহরে দাদোদর নদের তীরে অবস্থিত একটি ব্যক্তিগত বিমানবন্দর রয়েছে। এই বিমানবন্দরের মালিকানা রয়েছে ইস্কো ইস্পাত (বার্নপুর ইস্পাত কারখানা) কারখানার কাছে। বর্তমানে এই বিমানবন্দর ভারতীয় বিমানবন্দর কর্তৃপক্ষ দ্বারা পরিচালিত হয়। বর্তমানে বিমানবন্দরের রানওয়ে ১,২২০ মিটার (৪,০০০ ফু) দীর্ঘ ও ২৩ মিটার চওড়া।বিমানবন্দরটিতে কোনো টার্মিনাল বা প্রান্তীক নেই। নেই কোনো এটিসি নিয়ন্ত্রণ ভবন। সম্প্রতি ভারতীয় বিমানবন্দর কর্তৃপক্ষ পশ্চিমবঙ্গে ছয়টি রুটে বাণিজ্যিক বিমান চালু করার অনুমোদন দিয়েছে; বার্ণপুর বিমানবন্দর তাদের মধ্যে হচ্ছে। ২০১৮ সালের প্রথম দিকে প্রথম বাণিজ্যিক বিমানটি এই বিমান বন্দর থেকে চালু হওয়ার কথা রয়েছে। ভারত সরকার-এর ""আঞ্চলিক সংযোগ প্রকল্প"" -এর অন্তর্গত হয়েছে এই বিমানবন্দর। ফলে বিমানবন্দরটির পরিকাঠামো গড়বে ভারতের বিমান মন্ত্রক। প্রথমে ৫ কোটি টাকা খরচ হবে। পরে মোট ১০০ কোটি খরচ ধরা হয়েছে বিমানবন্দরটির নতুন এটিসি ভবন, টার্মিনাল, রাস্তা প্রভৃতি নির্মাণে।[২]
",আসানসোলের পরিবহন ব্যবস্থা,https://bn.wikipedia.org/wiki?curid=614571
